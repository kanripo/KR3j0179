# -*- mode: mandoku-view; -*-
#+TITLE: 紺珠集
#+DATE: 2015-08-24 23:26:27.782947
#+PROPERTY: ID KR3j0179
#+PROPERTY: BASEEDITION WYG    
#+PROPERTY: JUAN 卷八
<pb:KR3j0179_WYG_008-1a>¶
欽定四庫全書¶
　紺珠集卷八　　　　　　宋　朱勝非　撰¶
　　古樂府(闕名/)¶
夕䑓神帳¶
　劉繪巫山髙云散雨收夕䑓行雲卷神帳¶
鳥封鯉素¶
　王瑳長相思鳥封歸飛㫁鯉素還流絶¶
犀覊¶
<pb:KR3j0179_WYG_008-1b>¶
　劉孝威驄馬行犀覊玉鏤鞍寳刀金錯鞘¶
鏤衢鞍¶
　徐陵騘馬行云白馬號龍駒雕鞍名鏤衢¶
清酒特炙¶
　陸機百年歌清酒特炙柰樂何¶
葱粲¶
　陸機當置酒云三益既葳蕤四始方葱粲¶
後薪前魚¶
<pb:KR3j0179_WYG_008-2a>¶
　陸機怨詩後薪隨後積前魚復誰憐¶
瑪瑙鍾¶
　湘東王云幄中清酒瑪瑙鍾裙邉雜佩琥珀龍¶
璿霜¶
　王融云珠露春華反璿霜秋照晚¶
三婦兄弟¶
　長安俠邪行大婦織綺羅中婦織流黄小婦無所為¶
　挾瑟上髙堂大兄珥金璫中兄纓玉蕤小弟無所為¶
<pb:KR3j0179_WYG_008-2b>¶
　鬬雞東陌逵¶
淫豫大如襆¶
　梁簡文淫豫歌淫豫大如襆瞿塘不可觸淫豫即灧¶
　預也¶
黄姑¶
　梁武云東飛伯勞西飛燕黄姑阿母時相見曲名東¶
　飛伯勞歌¶
三六三五二八二七¶
<pb:KR3j0179_WYG_008-3a>¶
　梁簡文等擬古云少年年紀方三六新裝年紀纔三¶
　五年時二七猶未笄今年二八新紅臉¶
翩姸¶
　徐陵雜曲云歌扇當窓似秋月碧玉宫奴自翩姸¶
鶴塵¶
　梁武帝維濵云參差列鳳管容與起鶴塵¶
神丘¶
　曹植逺逰云靈龜戴方丈神丘儼嵯峨¶
<pb:KR3j0179_WYG_008-3b>¶
兩頭纎纎¶
　徐朝云兩頭纎纎月初生半白半黒眼中睛腷腷膊¶
　膊鷄初鳴磊磊落落向曙星沈約亦作毎句以上四¶
　字為格易下三字要叶韻¶
五雜組¶
　沈約云五雜組岡頭草徃復還車馬道不獲已人将老¶
悲歌二篇¶
　悲歌可以當泣逺望可以當歸思念故鄉鬱鬱¶
<pb:KR3j0179_WYG_008-4a>¶
　累累又云欲歸家無人欲渡河無船心思不能言腸¶
　中車輪轉¶
三叟¶
　應璩三叟詩古有行道人陌上見三叟住車問三叟¶
　何以得此夀上叟前致詞室内嫗貎醜中叟前致詞¶
　量腹莭所受下叟前致詞夜卧不覆首¶
木蘭¶
　促織何唧唧木蘭當戸織不聞機杼聲但聞女歎息問¶
<pb:KR3j0179_WYG_008-4b>¶
　女何所思問女何所憶女亦無所思女亦無所憶昨夜¶
　見軍帖可汗大㸃兵兵書十二卷卷卷有爺名阿爺無¶
　大兒木蘭無長兄願為市鞍馬從此替爺征東市買駿¶
　馬西市買鞍韉南市買轡頭北市買長鞭旦辭爺娘去¶
　暮宿黄河邉不聞爺娘喚女聲但聞黄河流水鳴濺濺¶
　旦辭黄河去暮宿黒山頭不聞爺娘喚女聲但聞燕山¶
　胡騎聲啾啾萬里赴戎機闗山度若飛朔氣傳金柝¶
　寒光照鐵衣將軍百戰死壯士十年歸歸來見天子¶
<pb:KR3j0179_WYG_008-5a>¶
　天子坐明堂策勛十二轉賞賜百千強可汗問所欲¶
　木蘭不用尚書郎願駞千里足送兒還故鄉爺娘聞女来出¶
　郭相扶将阿姊聞妹來當户理紅粧小弟聞姊來磨¶
　刀霍霍向豬羊開我東閣門坐我西閣床脱我戰時¶
　袍著我舊時裳當窓理雲鬢對鏡貼花黃出門看火¶
　伴火伴始驚惶同行十二年不知木蘭是女郎雄兎¶
　脚撲朔雌兎眼迷離両兎傍地走焉能辨我是雄雌¶
　　樂府題解(呉競/)¶
<pb:KR3j0179_WYG_008-5b>¶
伯牙聞海水得琴妙¶
　伯牙學琴於成連先生成連曰吾師子春在海中能¶
　移人意與俱往至蓬萊山留伯牙曰此居習之吾将¶
　迎師刺船而去旬日不返伯牙但聞水聲傾洞山林¶
　冥杳禽鳥啼號乃嘆曰吾師謂移人意者豈此也援¶
　琴而歌頓悟其妙㫖¶
白頭吟¶
　司馬相如将聘茂陵女為妻文君作白頭吟云凄凄¶
<pb:KR3j0179_WYG_008-6a>¶
　重凄凄嫁女不湏啼願得一心人白頭不相離示相¶
　如以自絶乃不聘¶
雉朝飛¶
　齊宣王時牧犢子五十無妻見雉相隨而作此曲¶
别鵠操¶
　商陵牧子妻五年無子父母将令改娶妻聞之作此¶
　曲¶
烏夜啼¶
<pb:KR3j0179_WYG_008-6b>¶
　宋彭城王義康與義慶相見而哭帝怪之徴還大懼¶
　妓妾夜聞烏啼叩閣曰眀當有赦乃改南州遂作此¶
　曲¶
藁砧今何在¶
　藁砧為夫也山上復有山言夫出也何當大刀頭問¶
　何時還也破鏡飛上天言月半時還也¶
圍棊燒敗襖¶
　梁簡文風人詩云圍棊燒敗襖㸔子故依然¶
<pb:KR3j0179_WYG_008-7a>¶
泰山吟¶
　薤露歌一名蒿里行又名泰山吟¶
挽柩歌¶
　漢武時李延年分二曲以薤露送王公貴人以蒿里送¶
　士庶令挽柩者歌又通謂之挽柩歌¶
烏生八九子¶
　古詞言烏生八九子端坐秦氏樹言烏生子當在巖¶
　今來坐樹間故為彈所殺¶
<pb:KR3j0179_WYG_008-7b>¶
陌上桑¶
　蒨説邯鄲女子姓秦名羅敷為王仁妻仁事趙王為¶
　家令羅敷採桑陌上趙王見而恱之置酒将奪焉羅¶
　敷善箏作此曲自眀不從¶
東門行¶
　古詞云出東門不願歸言士有貧不能安者㧞劔將去¶
　其妻止之曰時清不可為非願共餔糜不求富貴¶
君馬黄¶
<pb:KR3j0179_WYG_008-8a>¶
　言君馬黄臣馬蒼三馬同逐臣馬良嘆無罪見逐也¶
明君自請往單于¶
　明君即昭君避晋文諱改焉琴操載昭君齊人王穣¶
　女極美獻之元帝數年帝未見之因單于入朝帝宴¶
　之禁中後宫執事嬪御皆侍昭君在列酒酣帝曰欲¶
　以一女遺單于誰能行者昭君怨帝即出請往帝見¶
　悔之舊説不同¶
大垂手¶
<pb:KR3j0179_WYG_008-8b>¶
　言舞而垂手亦有小垂手及獨揺手之類¶
坎侯¶
　漢武滅南越祠太一后土令樂人依琴造坎言坎坎¶
　應節也侯工人之姓因曰坎侯後訛為箜篌也¶
定情篇¶
　漢繁欽所作若臂環致拳拳指環致殷勤耳珠致區¶
　區香囊致扣扣跳脫致問佩玉結恩皆婦人叙志之¶
　詞也¶
<pb:KR3j0179_WYG_008-9a>¶
合歡詩¶
　晋楊方所作食共並根穂飲共連理杯衣同雙絲綃¶
　寢共無縫裯坐必接膝行必擕手如鳥同心如魚比¶
　目利㫁金石宻逾膠漆也¶
大山小山¶
　招隠詞本楚聲淮南王安所作大山小山擬詩之大¶
　雅小雅也¶
離合詩¶
<pb:KR3j0179_WYG_008-9b>¶
　孔融作離合其字以成文¶
薤露歌¶
　田横門人為之其詞曰薤上露何易晞明朝還復落¶
　人死一去歸何時¶
　　夏小正¶
雁以北方為居¶
　正月雁北鄉先言鴈而後言鄉者見雁而後數其鄉¶
　也鄉者何其居也鴈以北方為居何以謂其居生且¶
<pb:KR3j0179_WYG_008-10a>¶
　長耳¶
魚負冰¶
　魚陟負冰陟升也負冰者觧蟄也¶
農緯耒¶
　農緯厥耒緯束也¶
俊風¶
　時有俊風俊者大也大風南風也何大于南風也曰合¶
　水必為南風解水必于南風生必于南風殺必于南¶
<pb:KR3j0179_WYG_008-10b>¶
　風故大之也¶
豺祭獸謂之祭¶
　豺祭獸謂之祭獺祭魚謂之獸祭何也豺祭其類獺祭¶
　非其類也¶
小正¶
　何以謂之小正以小著名也¶
萬用入學¶
　二月萬也者干戚舞也入學也者太學也謂今時大¶
<pb:KR3j0179_WYG_008-11a>¶
　舍采也¶
鳩言¶
　鳩言始相命也¶
祈麥實¶
　三月祈麥實麥者五榖之先見者故急祈而記之也¶
執駒攻駒¶
　四月始執駒執駒者離之去母也報而升之君也攻¶
　駒者教之服車也¶
<pb:KR3j0179_WYG_008-11b>¶
來降燕乃睇¶
　五月燕乙也降者下也言來者何也莫能見始出也¶
　故曰来降言乃睇何也睇者盼也盼眎可為室者也¶
　百鳥皆曰巢燕言室者操泥而入人之室也¶
斗柄正在上¶
　六月初昏斗柄正在上五月大火申六月斗柄正在¶
　上用此見北斗柄之不在當心也¶
狸子肇肆¶
<pb:KR3j0179_WYG_008-12a>¶
　七月狸子肇肆肇始也肆遂也言其始遂也¶
㮚零¶
　八月㮚零降零而取之非剥也¶
陟𤣥鳥蟄¶
　九月陟升也𤣥鳥燕也先言陟而後言其蟄者陟而¶
　後蟄故也¶
黒鳥浴¶
　十月黒鳥烏也浴也者謂飛乍上乍下也¶
<pb:KR3j0179_WYG_008-12b>¶
養夜¶
　時有養夜養長也¶
王狩¶
　十一月王狩者言王之時田冬獵為狩¶
𤣥駒賁¶
　十二月𤣥駒賁𤣥駒者蟻也賁者走于地中也¶
　　輶軒使者絶代語(揚雄/)¶
鬱悠惟慮願念思也¶
<pb:KR3j0179_WYG_008-13a>¶
　鬱晋宋魯衛間謂之鬱悠猶鬱陶也惟凡思也慮謀¶
　思也願欲思也念常思也¶
眉梨耋鮐老也¶
　東齊曰眉言秀眉也燕岱北鄙曰梨言面色如涷梨¶
　也宋衛曰耋言八十為耋秦晉曰鮐言背皮如鮐魚¶
　也¶
餥飵食也¶
　陳楚間相謁而食麥饘謂之餥注云饘糜也楚曰飵¶
<pb:KR3j0179_WYG_008-13b>¶
　上音非下音昨¶
朦厖豐大也¶
　秦晉之間凢大貎謂之朦或謂之厖燕趙北鄙凢大¶
　人謂之豐故燕記曰豐人杼首長也燕趙度物圍大¶
　為豐朦音忙紅反厖鴟&KR2301;也¶
娃娥窈窕艷美也¶
　吳有舘娃宫秦有㯃娥䑓秦晋間羙貎為娥言娥娥¶
　也美狀為窕言閑都也美色為艷言光艷也羙心為¶
<pb:KR3j0179_WYG_008-14a>¶
　窈言幽靜也㯃音七¶
奕僷容也¶
　注云奕奕僷僷輕麗貎也自闗以西凢羙容謂之奕¶
　或謂之僷又好目謂之順言流澤也僷與葉同¶
私纖䓲(音/銳)穉杪策小也¶
　自闗至梁益間凢物小者謂之私繒帛之細者謂之¶
　纖凢草生而初達謂之䓲言鋒萌始出也穉年少也¶
　木細枝謂之杪燕之北鄙謂之策齊又謂之[菱-土+(鬯-匕)]註云¶
<pb:KR3j0179_WYG_008-14b>¶
　如馬[騣-凶+(鬯-匕)]也傳曰慈母之怒子也折[菱-土+(鬯-匕)]笞之其惠存焉¶
　耳¶
䑓敵¶
　東齊海岱之間謂之䑓自闗以西凡物力同者謂之䑓¶
　敵¶
餬託媵(音/孕)寄也¶
　寓食為餬口傳言餬口四方是也凢寄為託寄物為¶
　媵¶
<pb:KR3j0179_WYG_008-15a>¶
釐孳僆子¶
　東楚間凢人獸雙産者謂之釐孳秦晉間謂之僆子¶
　自闗以東謂之孿生女謂之嫁子言往適人也東齊¶
　壻為倩言可借倩也宫婢女厮謂之娠女厮言婦人¶
　之供給使者也僆音輦孿音近患反娠與振同¶
亭公弩父¶
　楚東海間亭父謂之亭公卒謂之弩父言主擔弩因¶
　以為名也¶
<pb:KR3j0179_WYG_008-15b>¶
臧獲奴婢賤稱也¶
　淮海間罵奴曰臧婢曰獲燕齊間民凢男而婿婢謂¶
　之臧女而婦奴謂之獲又亡奴謂之臧亡婢謂之獲¶
　醜稱爾¶
褸裂湏捷敗也¶
　南楚凢人貧衣被醜弊謂之湏捷或謂褸裂注云衣¶
　壞貎也左氏曰蓽路襤褸以啟山林蓽路柴車也褸¶
　音縷¶
<pb:KR3j0179_WYG_008-16a>¶
䘪䘿筩褹倒頓䘨&KR2344;¶
　秦晋間謂無縁之衣曰䘪䘿江湘之間謂複襦曰筩¶
　褹大袴謂之倒頓小袴謂之䘨&KR2344;音皎了¶
屝履屨¶
　徐兖間謂之屝音翡自闗而西謂之屨中有木者謂¶
　之履舄麻作者曰不借¶
酢鎦¶
　甑自闗西東謂之甗或謂之&KR1092;或謂之酢鎦甗音言¶
<pb:KR3j0179_WYG_008-16b>¶
　&KR1092;音岑鎦音霤¶
繘綆¶
　闗東謂綆闗西謂之繘繘綆皆汲繩也繘音橘¶
渠拏¶
　杷宋魏間謂之渠拏或曰渠䟽又有齒為杷無齒為¶
　扒拏音諾諸切¶
特介¶
　物無偶曰特獸無偶曰介傳曰逢澤有介麋¶
<pb:KR3j0179_WYG_008-17a>¶
鋪頒索也¶
　東齊曰鋪頒秦晉抖藪鋪音旉¶
魏盈怒也¶
　燕之外郊朝鮮之間凢言呵叱者謂之魏盈¶
李父¶
　陳魏間謂虎為李父江淮謂之李耳言虎食物值耳¶
　即止觸其諱也又謂之於䖘音烏塗闗西或謂虎伯¶
　都¶
<pb:KR3j0179_WYG_008-17b>¶
䳚鴠¶
　鳥似雞色五色冬亦無毛常赤倮晝夜鳴音侃旦宋¶
　魏間謂之定甲或曰獨㫪言好自低昻也¶
飛䑕¶
　蝙蝠自闗以東謂之鵩翼或曰飛䑕或曰仙䑕北燕¶
　謂之蟙䘃音職墨¶
守宫諸名¶
　秦晋謂之守宫或曰蠦&KR2598;又曰蜤易又曰蝘蜓其在¶
<pb:KR3j0179_WYG_008-18a>¶
　澤中者易蜴楚曰蛇醫又曰蠑螈又曰䗂䗔桂林大¶
　者曰蛤蚧盧纒斯侯榮原六音¶
舟楫諸名¶
　江湖間大船曰舸小舸曰艖(音/义)小艖曰艒䑿小䑵䑿曰¶
　艇長而薄者曰艜(音/帶)短而深者曰䒀(音/步)小而深者曰¶
　㮪(音/卭)方舟謂之㶇艁舟謂之浮梁䒃(音/造)楫曰橈或曰¶
　櫂所以稳棹曰槳槳揺櫓小㭾也所以縣櫂曰緝繋¶
　緝索也所以刺舟曰篙維謂之鼎係船也首謂之閤閭¶
<pb:KR3j0179_WYG_008-18b>¶
　今江東呼船頭為飛閭或曰鷁首今舟前所作青雀是¶
　也後曰舳今呼為舵舳制水也偽謂之仡仡不安也¶
　仡音五忽反偽者言舡揺動之貌也¶
螻蛄曰社狗¶
　南楚間名¶
笛師¶
　蠭燕趙間名曰蠓螉(音蒙/翁)其小者&KR1889;螉大而無蜜者曰¶
　壺蠭注穿竹木作孔有蜜者謂之笛師¶
<pb:KR3j0179_WYG_008-19a>¶
鼻祖¶
　鼻始也獸之初生謂之鼻人之初生謂之首梁益謂¶
　鼻為初或謂之祖¶
巨斧¶
　兖豫間謂螗螂為巨斧¶
　　劇談録(康駢/)¶
黄中君¶
　竇庭芝與卜者胡盧生相善一日謂庭芝曰君家禍¶
<pb:KR3j0179_WYG_008-19b>¶
　将至非遇黄中君鬼谷子不可救庭芝物色求之得¶
　李鄴侯泌傾家結之未幾朱泚之亂庭芝陥賊事平¶
　德宗命誅之泌以前事上聞特貸其死徳宗曰疑所謂¶
　黄中君盖是朕謂卿為鬼谷子何也¶
白龍皮¶
　李德裕當盛暑㑹客以金盆注水漬白龍皮於坐側¶
　湏臾凉飈爽氣凛然如髙秋¶
玉蕋真人¶
<pb:KR3j0179_WYG_008-20a>¶
　唐昌觀有玉蕊花甚盛一日有女子容色婉麗遶花¶
　而行觀者如堵忽折花數枝曰昔有玉峯之約自此¶
　可以行矣飄然乘空而去¶
錬炭¶
　洛下有豪子飲食鮮華有李使君亦尚豪侈為具召¶
　之曽不下筯至飯李曰試食此以炭炊豪子勉食一¶
　匙曰凢以炭炊先燒熟謂之鍊炭方始無煙氣此亦¶
　非也¶
<pb:KR3j0179_WYG_008-20b>¶
白傅舟¶
　盧簡辭逰伊水别墅忽見二童操篷艇中有白衣人¶
　與僧偶坐後以銅甑而炊宛若神仙問之乃白傅舟¶
　往行香山也¶
御史灘¶
　河南伊闕縣前毎僚佐有入䑓者即水中灘出石¶
　礫金沙清澈可愛牛僧孺為尉一日報灘出僚共觀¶
　之有老吏曰此必分司御史若是西䑓當有一雙鸂¶
<pb:KR3j0179_WYG_008-21a>¶
　鶒僧孺舉杯祝曰既能有灘何惜鸂鶒言訖一雙鸂¶
　鶒飛下灘中不旬曰間僧孺遂拜察院¶
天津老人¶
　裴晋公微時羈逰洛中一日策蹇上天津橋時淮西¶
　不庭已數年矣有二老人倚柱立語云蔡州何時得¶
　平見晋公愕然而退有僕夫在後聞其語曰適憂蔡¶
　州未平湏此人為将僕遽告公曰見我龍鍾故相調¶
　戱¶
<pb:KR3j0179_WYG_008-21b>¶
謫仙怨¶
　明皇幸蜀妃子既死一日登髙山望秦川謂髙力士¶
　曰吾聽張九齡言不至此遣使祭之吹笛詞號謫仙¶
　怨也¶
李賀却元稹¶
　元和中李賀以歌詩著名時元稹年已壯以明經中¶
　第亦攻篇什碩與賀交執刺謁賀賀見刺却之曰明¶
　經及第何事見賀稹慚未㡬制策登科擢為禮部郎¶
<pb:KR3j0179_WYG_008-22a>¶
　官乃議父名晉不合舉進士時輩亦排之賀竟不第¶
　　炙轂子(王叡/)¶
百合履¶
　二儀録云大厯中進五朶草履建中間進百合草履¶
八牛弩¶
　漢初得八牛弩以射楚軍矢達十里外¶
迎春髻¶
　漢宫髻名¶
<pb:KR3j0179_WYG_008-22b>¶
飛仙髻¶
　漢武時王母降諸仙髻皆異人間帝令宫中效之號¶
　飛仙髻¶
芙蓉髻¶
　晋惠時宫中髻様如芙蓉因以名也¶
紅藍¶
　二儀録燕脂本閼氏所造而以紅花為之中國紅花¶
　為紅藍¶
<pb:KR3j0179_WYG_008-23a>¶
水芝¶
　蓮花¶
　　厯代畫㫁(朱景𤣥/)¶
轉規成圓¶
　吳道子畫圓光最在後衆觀下茟如風落電掃轉規¶
　成圓歡呼驚動坊市¶
道𤣥一日之跡¶
　明皇令道𤣥往嘉陵觀山水囬奏云臣無粉本記在¶
<pb:KR3j0179_WYG_008-23b>¶
　心乃令圗之一日而成是時李思訓亦善山水帝復¶
　令貎數月方畢帝曰思訓數月之功道𤣥一日之跡¶
　此並皆佳妙也¶
地獄變相¶
　吳道子畵地獄變相都人懼罪兩京人屠沽不集¶
應手生枝¶
　張藻畵也云應手生枝則潤如春澤也¶
長門怨¶
<pb:KR3j0179_WYG_008-24a>¶
　及乞巧圖望月圖皆是張萱畵也¶
翠彩生動¶
　邉鸞善畵花鳥竒蜂異蝶等畫孔雀一正一背翠¶
　彩生動¶
王墨¶
　王伶善潑墨凢作圖障先以墨潑脚蹵手捫隨成物¶
　像皆妙絶故謂之王墨¶
畵輞川圖¶
<pb:KR3j0179_WYG_008-24b>¶
　王維畫此圖山谷鬱盤雲水飛動意出塵外怪生筆¶
　端甞自題詩云夙世繆詞客前身應畫師¶
通神之佳手¶
　開元中諸衛將軍李思訓得山水之妙明皇令畫大¶
　通殿壁詔諭之曰卿所畵夜聞水聲真通神之佳手¶
　　拾遺記(王嘉/)¶
華胥洲¶
　春皇者伏羲之别號所居之都有華胥之洲¶
<pb:KR3j0179_WYG_008-25a>¶
青虹繞神母¶
　神母逰洲上有青虹繞神母即娠厯十二年生伏羲¶
丹渠¶
　神農時陸地生丹渠駢生如車蓋¶
豢龍圃¶
　香露下流成池因為豢龍圃¶
霞漿¶
　時有流雲洒液名為霞漿¶
<pb:KR3j0179_WYG_008-25b>¶
九穗禾¶
　丹雀啣九穗禾¶
昆䑓¶
　黄帝厭世于昆䑓乃鼎湖極峻䖏也¶
沉榆之香¶
　詔羣臣受德教者先燃沉榆之香¶
沙瀾¶
　洹流如沙湧起成瀾名沙瀾¶
<pb:KR3j0179_WYG_008-26a>¶
沙海¶
　仙人甯封食飛魚而死二百年後生世呼甯先生其¶
　遊沙海頌曰青渠的皪千載舒百年暫死餌飛魚¶
璇宫夜織¶
　少昊母曰皇娥處璇宫夜織白帝之子降其室作歌¶
　曰驅光逐景窮水域璇宫夜静當軒織¶
浮金鐘¶
　顓頊有浮金之鐘沉明之磬羽毛微物拂之則聲聞¶
<pb:KR3j0179_WYG_008-26b>¶
　百里¶
貫月查¶
　堯時有巨查浮于西海查上有光若星月常繞四海¶
　十二年一週天名貫月查又名掛星查羽仙棲息其¶
　上¶
重明集¶
　秪支國獻重明鳥似鳯而小云能禳妖災國人毎埽¶
　戸以望其集也¶
<pb:KR3j0179_WYG_008-27a>¶
五老¶
　舜時有五老人逰行舜乃作五星祠祭之此夜五大¶
　星出¶
珠丘¶
　舜葬蒼梧之野有鳥如丹雀吐五色氣如雲名憑霄¶
　銜土成墳壘珠成丘壟名曰珠丘¶
玉簡量天地¶
　禹逰龍門八神探玉簡授之長尺二寸可度量天地¶
<pb:KR3j0179_WYG_008-27b>¶
乗雲繞日¶
　傅説夣乗雲繞日而行嵗餘帝聘之¶
蜂旗¶
　武王伐紂有蜂如丹鳥集王舟因以繪旗其舟曰蜂¶
　舟¶
雲實¶
　成王時外國獻鳯雛載以瑶華之車駕以赤象飲以¶
　瓊漿飴以雲實¶
<pb:KR3j0179_WYG_008-28a>¶
鵲扇¶
　昭王時外國獻丹雀拾其脫羽以為扇甚竒麗名鵲¶
　扇¶
氷荷¶
　穆王列璠膏燭覆以氷荷不使光逺荷出氷壑火不¶
　能鎔¶
氷桃碧藕¶
　西王母見穆天子玉帳髙㑹進萬嵗氷桃千年碧藕¶
<pb:KR3j0179_WYG_008-28b>¶
百子蓮¶
　又進素蓮一房百子¶
靜瑟¶
　員山有林風振地而林不動以為琴瑟故曰靜瑟也¶
解麐紱¶
　孔子始生徴在得麟以繡紱繫其角而縱之哀公十¶
　四年獲麟角有繡紱猶在孔子嘆之乃作春秋¶
月鏡¶
<pb:KR3j0179_WYG_008-29a>¶
　靈王時外方貢月鏡其白如月照人寒若氷雪名曰¶
　月鏡¶
手畵日月¶
　朝房異域人能以丹砂書手作日月狀光可照見百¶
　歩¶
方瞳老叟¶
　老耼居山有老父五人方瞳玊面手握青筠杖共談¶
　五地五方五行之相也¶
<pb:KR3j0179_WYG_008-29b>¶
金壺龍檢¶
　浮提國獻善畫人二出肘間金壺四寸上有五龍之¶
　檢壺中如漆洒地皆成篆𨽻佐老子作道德經數萬¶
　言老子刪除之留五千言也¶
寳井¶
　范蠡藏銅銕之䖏也¶
縈塵¶
　燕昭王有舞女體甚輕名縈塵¶
<pb:KR3j0179_WYG_008-30a>¶
指端浮圖¶
　沐胥國道人尸羅於指端出浮圖十層髙三尺人長¶
　五六分各執幢葢繞塔而行¶
螺舟¶
　宛渠之民乘螺舟而至形似大螺云行海㡳而不濕¶
子午䑓¶
　燕昭王起雲明殿䑓窮極珍巧子時起工午時成名¶
　子午䑓¶
<pb:KR3j0179_WYG_008-30b>¶
金銀鳬鴈¶
　始皇墓中以金銀為鳬鴈後或飛出有人得之者¶
雲雷室宫¶
　成帝造飛行殿其形疾若風雷號雲雷殿¶
崆峒靈𤓰¶
　明帝時燉煌獻異𤓰云崆峒靈𤓰四刼一實焉¶
一土三田¶
　安帝時王傳穿井得銘曰一土三田軍門主簿以億¶
<pb:KR3j0179_WYG_008-31a>¶
　錢輸官得中壘校尉¶
不雨雷¶
　光武皇后弟郭况家工冶之聲不絶人謂郭氏之室¶
　不雨而雷¶
瓊厨金穴¶
　京師謂郭氏為瓊厨金穴¶
經神學海¶
　鄭康成為經神何休為學海¶
<pb:KR3j0179_WYG_008-31b>¶
經苑¶
　任末好學河洛秘奥皆記于柱壁學者就録謂之任¶
　氏經苑¶
書倉¶
　曹曾積石為倉以藏書名曹氏藏書倉¶
針神¶
　魏文美人妙于針工能暗中裁制號針神¶
機絶針絶絲絶¶
<pb:KR3j0179_WYG_008-32a>¶
　吳王趙夫人能於指間織錦號機絶又能於方尺帛¶
　上綉五岳河海之狀號針絶又能以神膠續髪織成¶
　幔仍一髪析為數縷輕若煙氣號絲絶¶
百濯香¶
　孫亮為四愛姬造香百浣不歇號百濯香¶
九醖酒¶
　張華為九醖酒若飲不醉不呌笑不動則消爛腸脾¶
　謂之爛膓酒¶
<pb:KR3j0179_WYG_008-32b>¶
玉錢¶
　晋因墀國獻玊錢其文曰天壽永吉¶
側理紙¶
　張華進博物志以于闐青銕硯遼西麟角筆南越側¶
　理紙南人多以青苔為紙其文理縱橫因謂之側理¶
　紙耳¶
金苔¶
　晋文帝大始中外夷獻蔓金苔宫人有幸者以苔賜¶
<pb:KR3j0179_WYG_008-33a>¶
　之光照室中又名夜明苔¶
房老¶
　石季倫愛婢名翔風妙别玊聲而觀金色年三十為¶
　新進所排退為房老¶
瑶䑓十二¶
　崐崘山有瑶䑓十二各廣千步皆五色玉¶
芝田蕙圃¶
　瑶䑓第九層有芝田蕙圃皆數百頃盡仙人種植¶
<pb:KR3j0179_WYG_008-33b>¶
嗅石獸¶
　瀛洲有嗅石獸嗅地則知有金玊吹石則開金砂寳¶
　璞粲然而可用¶
干將莫耶¶
　昆吾山有獸如兎食銕膽腎皆精銕吳武庫中兵刃¶
　俱盡而識封如故檢之得二兎殺之膽腎皆銕因鑄¶
　以為劔雄者曰干将雌者曰莫耶¶
三壺¶
<pb:KR3j0179_WYG_008-34a>¶
　海中三山其形如壺方丈曰方壺蓬萊曰蓬壺瀛洲¶
　曰瀛壺¶
八鴻¶
　八方之名鴻大也¶
鼎占休咎¶
　禹鑄九鼎五者以象陽數四者以象隂法使工師以¶
　雌金為隂鼎雄金為陽鼎鼎中水常滿以占休咎夏桀¶
　之亡鼎水皆沸及周之衰亦感震焉¶
<pb:KR3j0179_WYG_008-34b>¶
師涓四時樂¶
　師涓於衛靈公時四時樂春有離鴻去鴈應蘋之歌¶
　夏有明晨焦泉朱華流金之調秋有商風白雲落葉¶
　吹蓬之曲冬有凝河流隂沉雲之操¶
消暑招凉珠¶
　黒蚌珠能消暑燕昭王得之暑月懐珠體自凉號消¶
　暑招凉之珠¶
太乙吹青藜¶
<pb:KR3j0179_WYG_008-35a>¶
　劉向校書天禄閣有老人著衣植青藜杖叩閣見向¶
　暗中誦書老人吹杖端熖然因以照坐與向説開闢¶
　以前事授以五行洪範之文問其姓氏云我是太乙¶
　之精聞天帝卯金之子有博學乃出懷中竹簡天文地¶
　理之圗書并以授向而去¶
舌耕¶
　賈逵口授經傳致粟盈倉謂之舌耕甞語人曰人而¶
　不學行尸走肉耳¶
<pb:KR3j0179_WYG_008-35b>¶
望舒草¶
　晋武時浮支國獻望舒草如荷葉而紅月出則舒月¶
　沒則卷¶
芳塵¶
　晋武于太極殿起樓舂雜寳異香屑候風作則吹之¶
　故名曰芳塵¶
粘雨¶
　又于樓上以酒洒塵名曰粘雨¶
<pb:KR3j0179_WYG_008-36a>¶
四面風¶
　崑崙山有四面風東南西北一時俱作¶
袪塵風¶
　又有袪塵風若衣服垢汚吹之則潔¶
金霧¶
　岱輿山南有平沙千里色如金風起吹沙名金霧或¶
　謂金塵¶
風扇¶
<pb:KR3j0179_WYG_008-36b>¶
　後魏人信都芳造風扇候二十四氣每一氣至扇舉焉¶
龍芻¶
　東海有島曰龍駒川穆天子養八駿處島中有草名¶
　龍芻馬食之日行千里語曰一秣龍芻化龍駒¶
紺霜¶
　廣延國霜色紺碧¶
璿宫¶
　后宫曰璿宫¶
<pb:KR3j0179_WYG_008-37a>¶
續脉¶
　周昭王夢羽人論仙欲易王心以手指向前㸃心乃¶
　痛于緑壺中取藥名曰續脉食之痛止¶
毛車¶
　異國入貢乘毛車甚快¶
紺雪¶
　周穆王時西王母獻嵰州紺雪¶
雲薇¶
<pb:KR3j0179_WYG_008-37b>¶
　晋武寜中於金墉城種異菜名雲薇雲芝¶
頗陵¶
　西國菜名僧擕其子入中國訛為波稜¶
八駿名¶
　穆天子八駿名絶地翻羽奔霄越影踰暉超光騰霧¶
　挾翼¶
　　大業雜記(杜寳/)¶
五色飲¶
<pb:KR3j0179_WYG_008-38a>¶
　仁夀間籌禪師造五色飲以扶芳葉為青飲援稧根¶
　為赤飲酪漿為白飲烏梅為𤣥飲江□為黄飲(□音/柱)¶
五香飲¶
　沉丁檀澤蘭甘松¶
四時飲¶
　謝諷造春以桃夏以酪秋蓮房冬枸杞¶
樓闕芝¶
　東都生芝狀如樓闕又或有如赤子者¶
<pb:KR3j0179_WYG_008-38b>¶
水飾圖經¶
　煬帝令杜寳修水飾圖經十五卷以上巳日㑹羣臣¶
　於曲水有神龜負八卦黄龍負圖黄魚雙躍白魚入¶
　舟吕望釣磻溪金人捧劔周處斬蛟許由洗耳荘惠¶
　觀魚屈原沉汩羅等凡七十二事並刻木為之¶
　¶
　¶
　紺珠集卷八¶
