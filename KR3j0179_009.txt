# -*- mode: mandoku-view; -*-
#+TITLE: 紺珠集
#+DATE: 2015-08-24 23:26:27.813964
#+PROPERTY: ID KR3j0179
#+PROPERTY: BASEEDITION WYG    
#+PROPERTY: JUAN 卷九
<pb:KR3j0179_WYG_009-1a>¶
欽定四庫全書¶
　紺珠集卷九　　　　　　宋　朱勝非　撰¶
　　古今詩話¶
杜詩治瘧¶
　有病瘧者杜子美曰誦吾詩可治令誦夜䦨更秉燭¶
　相對如夣寐瘧如初又令誦手提髑髏血糢糊疾果¶
　頓愈¶
苜蓿盤¶
<pb:KR3j0179_WYG_009-1b>¶
　薛令之開元中為右庶子時官僚清淡令之為詩曰¶
　朝日上團團照見先生盤盤中何所有苜蓿長䦨干¶
　上幸東宫見之題其傍曰若嫌松桂寒任逐桑榆暖¶
　令之乃謝病¶
眼中安障¶
　龍丘李主簿目有翳方干嘲之曰措大喫酒㸃鹽將¶
　軍喫酒㸃醬只見門外著籬不見眼中安障¶
火䑕氷蠶¶
<pb:KR3j0179_WYG_009-2a>¶
　王貞白寄鄭谷詩曰火䑕重燒布氷蚕獨吐絲直湏¶
　天上手裁作領巾披¶
詩可泣鬼神¶
　賀知章見李白烏栖曲曰此詩可以泣鬼神矣¶
與桃源稱其吟咏¶
　憲宗稱戎昱詩曰此人若在可與武陵桃源稱其吟¶
　咏¶
春日得春衣¶
<pb:KR3j0179_WYG_009-2b>¶
　栁公權從駕上謂之曰我有一憙　事邊衣久不及¶
　時今年二月已皆悉散給可作詩賀公權曰去嵗雖¶
　無戰今年未得歸皇恩何以報春日得春衣¶
探驪獲珠¶
　元稹劉禹錫韋楚客同㑹樂天舍各賦金陵懐古劉¶
　詩先成白曰四人探驪子先獲珠乃遂罷作¶
盛小叢¶
　李詢登越城聞歌聲乃崔元範拜侍御史衆餞之令¶
<pb:KR3j0179_WYG_009-3a>¶
　小叢歌詢因以賦詩¶
詩瓢¶
　唐求喜吟咏撚藁為丸貯之大瓢臨死投瓢于江中曰¶
　茍不沉沒得之者方知辛苦心耳流至新渠有識者¶
　曰此唐山人詩瓢取之詩乃傳焉¶
無聲詩¶
　詩人以畵為無聲詩¶
得句撞鐘¶
<pb:KR3j0179_WYG_009-3b>¶
　唐詩僧賦中秋詩云此夜一輪滿來年方得下句云¶
　清光何處無喜不自勝夜半起撞鐘以驚衆(此僧南/唐人)¶
劉採春¶
　元稹亷問浙東喜官妓劉採春稹甞題詩云因循歸¶
　未得不是戀鱸魚注云戀鑑湖春色耳¶
蠻素¶
　白樂天二妓樊素善歌小蠻善舞甞為詩曰櫻桃樊¶
　素口楊栁小蠻腰素年長而蠻方豐艷因為楊栁詞¶
<pb:KR3j0179_WYG_009-4a>¶
　傳之樂府宣宗問何人詞左右具對詔取永豐栁兩¶
　枝植禁中¶
冷淡生活¶
　裴令公夜宴因賦詩元白頗自得至楊汝士曰昔日¶
　蘭亭無艷質此時金谷有髙人白知不能加遽曰笙¶
　歌鼎沸勿作此冷淡生活元曰樂天可謂能保其名¶
　也¶
瑞錦窠¶
<pb:KR3j0179_WYG_009-4b>¶
　禮部郎掌省中文翰謂之瑞錦窠故事必遷詞掖故¶
　詩有湏知百日掌絲綸之句¶
蹉對假對雙聲疊韻¶
　椘詞九歌蕙肴蒸子蘭藉奠桂酒子椒漿謂之蹉對¶
　厨人具雞黍稚子摘楊梅謂之假對㡬家村草裡吹¶
　笛隔江聲謂之雙聲月影侵簮冷江光逼履清謂之¶
　疊韻¶
　　古今名賢集(劉紫㣲/)¶
<pb:KR3j0179_WYG_009-5a>¶
正格偏格¶
　詩第一字側入謂之正格如鳯厯軒轅紀龍飛四十¶
　春第二字平入謂之偏格如四更山吐月殘夜水明¶
　樓唐律詩多因正格杜詩側入十無一二¶
碑㡌子¶
　栁子厚謂韓退之平淮西碑猶有㡌子僕若為之便¶
　直説用兵伐叛事¶
捉語意合處¶
<pb:KR3j0179_WYG_009-5b>¶
　唐詩僧善論詩尤善捉語意合處張水部一日得句¶
　云常因送人處憶得别家時自謂古人未道僧曰亦¶
　有道者見他桃李樹思憶故園春是也¶
四雨字¶
　王荆公甞云梨花一枝春帶雨桃花亂落如紅雨珠¶
　簾暮捲西山雨皆不及院落深沉杏花雨含不盡意¶
　于言外也故曰四雨字¶
詩中虎¶
<pb:KR3j0179_WYG_009-6a>¶
　羅鄴牡丹云買栽池舘恐無地看到子孫能㡬家人¶
　皆謂之詩中虎也¶
調脂弄粉¶
　徐雅中李九臯俱善詩徐詩富艷李多用事李謂徐¶
　曰公詩如女善調脂弄粉徐曰公詩乃鬻𡨕器但垜¶
　疊死人耳¶
銀花合¶
　蘇味道詩有火樹銀花合張昌齡詩有今同丁令威¶
<pb:KR3j0179_WYG_009-6b>¶
　以銀花合對今同丁¶
土山頭¶
　晋宋以來尚書省置員外郎分判曹事廣尤重此選¶
　不厯此為郎中者謂之土山頭㬌龍間趙謙光自大¶
　理為戸部郎中賀陟時為員外郎戲之曰誰言粉署¶
　裏却著土山頭趙答曰為慚員外置不應列星文¶
明河篇¶
　宋之問天后朝求為北門學士不許乃作詩以見意¶
<pb:KR3j0179_WYG_009-7a>¶
　云明河可望不可親願得乘槎一問津更将織女支¶
　機石還訪成都賣卜人¶
得猫犬力¶
　唐盧延讓工詩投謁者甚衆而餓猫臨鼠穴饞犬䑛魚¶
　砧及栗爆燒氈破猫跳觸鼎翻等句為人見賞盧語¶
　所親云平生刻意乃得猫犬力¶
秋聲詩¶
　徐鍇作秋聲詩云井梧分墮砌塞鴈逺横空雨滴莓¶
<pb:KR3j0179_WYG_009-7b>¶
　苔老風歸薜荔紅¶
麯塵¶
　楊巨源詩江邉楊栁麯塵絲¶
三條燭盡¶
　唐制舉人試日既暮許燒燭三條韋貽永試日先畢¶
　作詩云三條燭盡鐘初動九鼎丹成竈未開殘月漸¶
　低人擾擾不知誰是謫仙才¶
迷樓¶
<pb:KR3j0179_WYG_009-8a>¶
　煬帝時浙人項昇進新宫圗帝愛之令如圗營建揚¶
　州既成幸之曰使真仙逰此亦自當迷乃名迷樓帝¶
　賦詩羣臣皆和之¶
蠒縷¶
　世傳春江釣叟圗上有李主漁父詞二首有蠒縷一¶
　鈎輕之語¶
三花馬¶
　韓幹畫閲馬圗并御馬皆有三花馬剪鬃為三辮¶
<pb:KR3j0179_WYG_009-8b>¶
　也樂天詩云舞衣裁四葉馬鬛剪三花¶
清凉丹¶
　吕端知安州日忽見碧衣童子曰玉帝南逰炎州命¶
　子糺正羣仙炎州苦熱賜清凉丹一粒公取而吞之¶
　未㡬卒¶
句可呈佛¶
　貫休甞得句云清風江上月霜灑月中砧語人曰此¶
　句可以呈佛¶
<pb:KR3j0179_WYG_009-9a>¶
移離畢¶
　刁約使虜為詩云押宴移離畢大臣名也㸔房賀拔¶
　支使令名也贈行三匹裂小木罌也宻贈十貔狸似¶
　䑕而大戎人為食之珍也¶
長年三老¶
　川峽呼稍公篙手為長年三老杜詩云長年三老歌¶
　聲裏白晝攤錢髙浪中¶
鸊鵜膏¶
<pb:KR3j0179_WYG_009-9b>¶
　水鳥也其膏塗刀不生綉古詩云馬銜苜蓿葉劔瑩¶
　鸊鵜膏¶
笑是鹽¶
　交趾有黄帝鹽曲乃杖皷曲按唐譜有突厥鹽阿鵲¶
　鹽等曲故施肩吾詩云顛狂楚女歌成雪媚嬾吴娘笑¶
　是鹽故名此也¶
登庸衣鉢¶
　和凝第十三名及第後知舉取范質第十三名質謝¶
<pb:KR3j0179_WYG_009-10a>¶
　凝謂曰公文合在上選屈就此傳老夫衣鉢耳未幾¶
　凝入相後質拜相有詩曰登庸衣鉢亦相傳¶
黔吻¶
　禮部試學究不給茶湯但飲其硯水皆黔其口吻¶
一字不到¶
　陳從易舍人偶得杜詩舊本字不盡完送蔡都尉詩¶
　云身輕一鳥其下脫一字因送數客各用一字補之¶
　或云疾或云落或云起或云下後取完本證之乃過¶
<pb:KR3j0179_WYG_009-10b>¶
　字陳公嘆云一字不到也¶
月鍜季鍊¶
　唐末詩人無復李杜之豪放然亦務精意有周朴者¶
　雕琢號月鍛季錬詩多傳播(自一字不到至韓退之/木强六條皆歐陽文忠)¶
　(公詩/話)¶
梅聖俞論詩¶
　梅曰詩以意新語工得前人未達者為善又湏狀難¶
　寫之景如在目前含不盡之意見于言外姚合云馬¶
<pb:KR3j0179_WYG_009-11a>¶
　隨山鹿放雞逐野禽棲賈島云竹籠拾山果瓦瓶擔¶
　澗泉等是山邑荒僻不如縣古槐根出官清馬骨髙¶
　為工也嚴維云栁塘春水漫花塢夕陽遲則夭容物¶
　態豈不在目前乎温庭筠云鷄聲茅店月人跡板橋¶
　霜又賈島云怪禽啼曠野日落恐行人則覊旅愁思¶
　見于言外也¶
卑凡厮¶
　陶糓詩云尖簷㡌子卑凡厮短靿靴兒末厥兵用當¶
<pb:KR3j0179_WYG_009-11b>¶
　時語而今不曉¶
西崑體¶
　楊大年與錢劉數公唱和號西崑體集人爭效之或¶
　謂用事語癖難曉不知自是學之者之弊大年新蟬¶
　詩云風來玉宇鳥先覺露下金莖鶴未知不害為用¶
　事又如峭帆橫渡官橋栁疊鼓驚飛野岸鷗其不用¶
　事者亦自佳矣¶
韓退之木强¶
<pb:KR3j0179_WYG_009-12a>¶
　退之詩尤工用韵其得韵寛則泛入旁韻如此日足¶
　可惜之類是其韻窄又或因難出竒不復傍出如病¶
　中贈張十八之類是也聖俞曰退之木强可見矣¶
未知得韓意否¶
　歐陽永叔江隣幾論韓文雪詩以隨車翻縞𢃄逐馬¶
　散銀盃為不工以㘭中初盖底凸處遂成堆為勝句¶
　未知得韓意否¶
錦瑟¶
<pb:KR3j0179_WYG_009-12b>¶
　李商隠有錦瑟詩莫曉其意或者云是令狐椘之青¶
　衣¶
村夫子¶
　楊大年學李義山詩體漢武詩云力通青海求龍種¶
　死諱文成食馬肝待詔先生齒編貝忍令索米向長¶
　安此詩過義山甚矣然大年不喜老杜詩甞謂之村¶
　夫子未曉其意¶
詩辭微而顯¶
<pb:KR3j0179_WYG_009-13a>¶
　唐張籍有謝裴司空馬詩云乍離華廏移蹄澁初到¶
　貧家舉眼驚譏其遲鈍而眼多驚畏耳故辭微而顯¶
唐酒價¶
　真宗甞問近臣唐時酒價皆不能對丁晋公云一斗¶
　三百上問何以知之對曰杜甫詩云速冝相就飲一¶
　斗恰有三百青銅錢上稱善信乎杜詩為詩史也¶
瑞葉¶
　海陵人王綸女為鬼所憑自稱為詩文仙人有雪詩¶
<pb:KR3j0179_WYG_009-13b>¶
　云何事月娥欺不在亂飄瑞葉落人間說云天上有¶
　瑞木其葉六出呼綸為清非孺子贈以詩云君為秋¶
　桐我為春風春風㑹使秋桐變秋桐不識春風面鬼¶
　去女復憎然也¶
蹴鞠詩¶
　顔師古注霍去病傳穿域蹋鞠以皮為之實以毛蹴蹋而¶
　戲之至唐歸氏子弟嘲皮日休云八片尖皮砌作毬¶
　火中燂了水中揉一包閑氣如常在惹踢招拳卒未¶
<pb:KR3j0179_WYG_009-14a>¶
　休即不用毛實正如今之皮毬也國朝丁晋公好焉¶
　作詩述其事云背装花屈膝白打大亷斯又曰進前¶
　行㡬歩蹺脚立多時¶
花蕋夫人¶
　蜀孟昶花蕋夫人善詩王平甫於館中得七言詩一¶
　卷三十餘篇大概似王建宫詞如云厨傳進食旋時¶
　新列坐無非侍從臣日午殿頭宣索膾隔花催喚打¶
　魚人又云月頭支給買花錢滿殿宫娥近數千遇著¶
<pb:KR3j0179_WYG_009-14b>¶
　唱名多不應含羞走向御床前¶
與處士作牙¶
　前世稱駔儈今謂之牙韓退之贈玉川子詩云水北¶
　山人得名聲去年去作幕下士水南山人又繼往鞍¶
　馬人從塞閭里少室山人索價髙兩以諫官徴不起¶
　人謂退之與處士作牙以其商量價直也駔儈作牙¶
　不曉其意劉道源云本謂之互郎主互市事唐人書¶
　互作□轉訛為牙其説似有理也¶
<pb:KR3j0179_WYG_009-15a>¶
舞以達歡¶
　古人飲酒皆以舞相屬長沙王小舉袖云國小不足¶
　囬旋至唐太宗亦自起舞屬群臣曰盖古人淳質舞¶
　以達歡不必合度張燕公詩云醉後舞来好全勝未¶
　醉時動容皆是舞出語捴成詩¶
野狐落¶
　宋次道為西洛詩以野狐落對五鳯樓野狐落唐人¶
　宫名宫人所聚也¶
<pb:KR3j0179_WYG_009-15b>¶
　　襄陽耆舊傳(習鑿齒/)¶
精魂為芝¶
　楚襄王逰雲夢夣一婦人名曰瑶姬我夏帝之季女¶
　也封于巫山之陽䑓精魂為芝媚而服焉則與夢期¶
阿承醜女¶
　黄彦承謂諸葛孔明曰聞君擇婦家有醜女才堪相¶
　配孔明即娶之諺曰莫作孔明擇婦正得阿承醜女¶
呼鷹䑓¶
<pb:KR3j0179_WYG_009-16a>¶
　劉表任荆州刺史築䑓名呼鷹作野鷹來曲¶
牽羊壇¶
　南雍州記云襄陽有壇號牽羊壇刺史初至必牽一¶
　羊詣壇令繞之以其遭數騐臨州之年晋文帝為刺¶
　史羊行六遭不止强止之果八年而遷¶
竹罌酌酒¶
　南雍州記辛居士名宣仲截竹為罌以酌酒曰吾性¶
　甚愛竹及酒欲令二物並耳竟陵王謁之呼兒取豹皮¶
<pb:KR3j0179_WYG_009-16b>¶
　下五文錢買𤓰共飲¶
槎頭鯿¶
　漢水中鯿魚甚美常禁人捕以槎頭㫁水因謂之槎¶
　頭鯿宋張敬兒為刺史齊髙帝求此魚敬児作六櫓¶
　船置魚而獻曰奉槎頭縮項鯿一千八百頭¶
玉屐青絲簡¶
　南雍州記齊建元中盗發楚王塜獲玉鏡玉屐又得¶
　古書青絲簡編¶
<pb:KR3j0179_WYG_009-17a>¶
拜德公¶
　諸葛孔明拜龎德公于床下公殊不令止¶
龍種来歸¶
　龎煥去官還鄉里中人曰我家池裏龍種来歸¶
冠盖里¶
　漢末甞有四郡守七郡尉両侍中一黄門侍郎三尚¶
　書六刺史一十長史朱軒髙盖㑹山下因名其里¶
　曰冠盖里山曰冠盖山¶
<pb:KR3j0179_WYG_009-17b>¶
九卿山¶
　岑山東三峯名三公西九山名九卿次一山名主簿¶
千頭木奴¶
　襄陽記李衡作宅種橘千株臨終勑其子曰吾宅之¶
　里有千頭木奴¶
㧞十得五¶
　龎統為郡功曹所稱多過其實或問之龎曰㧞十得¶
　五猶不减半¶
<pb:KR3j0179_WYG_009-18a>¶
　　紀聞譚(潘逺/)¶
辨碧落碑¶
　絳有碑篆千餘字李氷陽愛之其中有碧落二字¶
　謂之碧落碑後有識者云有唐十三祀龍集敦牂哀¶
　子李訓等為母造道門尊像¶
鳳尾諾¶
　齊髙帝使江夏王學鳳尾諾一學便工帝以玉麒麟¶
　賜之盖諸侯牋奏皆批曰諾諾字有尾若鳳焉¶
<pb:KR3j0179_WYG_009-18b>¶
詩語暗合¶
　元白酬和千篇元守浙東白牧蘇䑓置驛逓詩筒及¶
　云有月多同賞無盃不共持其句都是暗合處耳¶
空梁落燕泥¶
　隋煬帝作詩有押泥字者羣臣皆以為難和薛道衡¶
　後至詩成有空梁落燕泥之句帝惡其出已右因事誅¶
　之臨刑問道得空梁落燕泥否¶
錦帳三十里¶
<pb:KR3j0179_WYG_009-19a>¶
　京師名倡曰嬌陳如姿藝俱美陸州尹一見求納焉¶
　陳如曰得錦帳三十里乃可盖戲之也¶
骰子¶
　明皇與楊妃采戲将北惟重四可解連叱之果重上¶
　恱顧髙力士令賜緋遂不易¶
胎髪筆¶
　南朝有姥善作筆以胎髪作者尤佳又有筆工名銕¶
　頭能瑩管如玉世莫傳其法焉¶
<pb:KR3j0179_WYG_009-19b>¶
金鼇光¶
　于頔在海南日一夜方三更忽曉如日初出移時復¶
　暗徧嶺南悉見復有客言某日夜見海中大鰲浮出¶
　目光照耀天地如白晝徐徐復沒驗其日正同¶
輔唐山¶
　太和先生服餌得道請于髙宻牢山合煉明皇許之¶
　改牢山為輔唐山令居之¶
定㛰店¶
<pb:KR3j0179_WYG_009-20a>¶
　韋固未娶道遇異叟持婚牘令固以赤䋲繫之乃曰此¶
　店北賣菜媪女乃公妻後為貴人取婦果然¶
　　本事詩(孟啟/)¶
紫雲¶
　李司徒宴杜牧之在坐㑹中女妓皆集杜曰聞有紫¶
　雲者孰是李指示之杜曰名不虚得冝以相惠衆妓¶
　皆笑杜朗吟曰華堂今日綺筵開誰喚分司御史來¶
　忽發狂言驚滿座両行紅粉一時回¶
<pb:KR3j0179_WYG_009-20b>¶
餅師¶
　寧王宅前有賣餅者妻甚美而貧寜王厚遺其夫而¶
　娶之經嵗因問曰頗憶餅師否特召之使見注視淚下¶
　如雨不止¶
結今生縁¶
　開元中賜邉衣製自宫中有軍士袍中得一詩云蓄意¶
　多添線含情更着綿今生已過也重結後生縁持詩¶
　白帥帥以聞明皇問之有一宫人自言萬死即以嫁¶
<pb:KR3j0179_WYG_009-21a>¶
　得詩者曰與爾結今生縁耳¶
金鏁詩¶
　僖宗朝出冬裘以賜邉士或于袍中得一金鎻并一¶
　詩云玉燭製袍夜金刀呵手裁鎻寄千里客鎻心終¶
　不開帝聞之亦以宫人賜得詩鎻者焉¶
桐葉詩¶
　顧况甞于御溝流水上得桐葉有詩云一入深宫裏¶
　年年不見春聊題一片葉寄與有情人况復題葉于¶
<pb:KR3j0179_WYG_009-21b>¶
　上流泛之後十餘日况又得一詩其詩之意若復况¶
　者耳¶
紅葉詩¶
　盧渥于御溝得紅葉有詩云流水行太急深宫盡日¶
　閒殷勤謝紅葉好去到人間盧藏之後宣宗即位放¶
　宫女盧得一人見紅葉曰當日偶題不憶君得之也¶
胡麻好種¶
　朱滔軍中有一士人善詩滔令作寄内詩復令作内¶
<pb:KR3j0179_WYG_009-22a>¶
　答詩云蓬鬢荆釵世所希布裙猶是嫁時衣胡麻好¶
　種無人種正是歸時君不歸¶
章䑓栁¶
　韓翃得妓栁氏既成名不敢携歸留都下三嵗不果¶
　迎寄詩曰章䑓栁往日青青(一作/依依)今在否縱有長條¶
　如舊垂也應攀折他人手¶
與此韓翃¶
　德宗擇知制誥批曰與韓翃時有同姓名者遂具奏復批¶
<pb:KR3j0179_WYG_009-22b>¶
　曰春城無處不飛花寒食東風御栁斜日暮漢宫傳¶
　蠟燭輕煙散入五侯家與此韓翃¶
崔䕶¶
　崔䕶風姿甚羙清明日逰城外叩一莊門求飲有一¶
　女以杯漿遺䕶意屬甚厚明年思其人復往叩門乆¶
　無人應因書一絶于門云去年今日此門中人面桃¶
　花相映紅人面不知何處去桃花依舊笑東風後數¶
　日復往則聞哭聲遂叩門問之一老父出曰子非崔¶
<pb:KR3j0179_WYG_009-23a>¶
　護耶曰是父曰子殺吾女吾女自去年清明後若有¶
　所失比見門扉題字遂至絶食而崔亦感慟請入視¶
　之因大呼曰護在斯護在斯女遂復生老父即以此¶
　女歸崔䕶也¶
𤣥都觀詩¶
　劉禹錫召還作贈㸔花君子詩云紫陌紅塵拂面來¶
　無人不道看花囬𤣥都觀裏桃千樹盡是劉郎去後¶
　栽有言其怨憤者引此詩為證復出為連州再召還¶
<pb:KR3j0179_WYG_009-23b>¶
　又題云貞元二十一年春余為屯田員外郎此觀未¶
　有花後貶朗州居十年召至京師人言有道士手植¶
　仙桃盛如霞遂有前篇旋又出牧于今十四年始為¶
　主客重訪舊逰無復一株唯兎葵燕麥動揺春風耳¶
　因再題云百畝庭中半是苔桃花淨盡菜花開種桃¶
　道士今何在前度劉郎今又來(一作獨/又来)¶
太痩生¶
　李白論詩甞謂五言不如四言七言又其靡也况使¶
<pb:KR3j0179_WYG_009-24a>¶
　束于聲調哉故其戲杜甫云飯顆山頭逢杜甫頭戴¶
　笠子日卓午借問别來太痩生只為從前作詩苦¶
青樓薄倖名¶
　杜牧之及第後三年狎逰甞為詩曰落魄江湖載酒¶
　行楚腰纎細掌中輕十年一覺揚州夢贏得青樓薄¶
　倖名盖謂此¶
張好好¶
　杜牧贈張好好詩序云牧侍沈公傳師幕在江西時¶
<pb:KR3j0179_WYG_009-24b>¶
　好好年十三以善歌入籍後一年公鎮宣城復置好¶
　好宣籍中又二嵗為沈著作述師以雙鬟納之又二¶
　嵗於洛陽東城復見好好感舊作詩三十韻以贈之¶
剪水作花¶
　陸暢雪詩云仙人寜底巧剪水作花飛¶
米家榮¶
　劉禹錫贈歌者詩云唱得陽闗意外情舊人唯有米¶
　家榮近来年少輕前軰好染髭鬚事後生¶
<pb:KR3j0179_WYG_009-25a>¶
石頭城詩¶
　劉禹錫云白二十苦愛我石頭城詩云山圍故國週¶
　遭在潮打空城寂寞回我自知不及韋十九詩云春¶
　潮𢃄雨晚來急野渡無人舟自橫¶
　　山海經(闕名/)¶
招揺桂¶
　招揺山多桂¶
迷榖¶
<pb:KR3j0179_WYG_009-25b>¶
　有木其華四照名迷榖¶
丹栗¶
　矩山丹栗¶
玉榮¶
　注云玉之榮華也黄帝取食之¶
宻都¶
　青要山號帝之宻都¶
霜鳴鐘¶
<pb:KR3j0179_WYG_009-26a>¶
　豐山有九耳鐘每霜降則自鳴¶
鳴石¶
　長石山石擊之可以聞數里¶
三青鳥¶
　龜山西王母有三青鳥主為母收食¶
天吳¶
　水伯名也¶
九代舞¶
<pb:KR3j0179_WYG_009-26b>¶
　夏后作九代舞九代馬名也¶
率然¶
　常山有巨蛇首尾九丈物觸之中首則尾至中尾則¶
　首至中腰則首尾两至名曰率然孫子兵法曰將之¶
　三軍勢如率然者謂此故也¶
五衢花¶
　少室山有木其花五衢注云花五出如衢路爾¶
槖&KR1446;¶
<pb:KR3j0179_WYG_009-27a>¶
　羭次山有鳬名槖&KR1446;食之不畏雷(&KR1446;音/肥)¶
　　三輔黄圖(闕名/)¶
低光荷¶
　一莖四葉實如元珠益脉治病食之口香¶
斗城¶
　長安古城南為南斗形城北作北斗形故曰斗城¶
石父詞¶
　昆明池有二人象牽牛織女立于池之東西今有石¶
<pb:KR3j0179_WYG_009-27b>¶
　父石婆詞¶
椽桶化龍鳳¶
　通天䑓元鳳閣自毁椽桶化為龍鳳從風飛去¶
氷樓¶
　建章宫北積氷為樓¶
屬玊觀¶
　水鳥似鵁鶄因以名觀¶
繭館¶
<pb:KR3j0179_WYG_009-28a>¶
　宫闕䟽云蠶所曰繭館¶
璧門¶
　宫正寢門曰璧門飾以玉璧¶
椒風¶
　哀帝時董賢女弟為昭儀所居殿名椒風¶
駘蕩宫¶
　春色駘蕩為名¶
馺娑宫¶
<pb:KR3j0179_WYG_009-28b>¶
　馬行疾貎宫中一日可徧也¶
天梁宫¶
　言梁木至天¶
彩履¶
　昭帝即位更𦵏鈎弋夫人棺中但有彩履¶
靈波殿¶
　以桂為柱風来自香在昆明池中也¶
十池¶
<pb:KR3j0179_WYG_009-29a>¶
　上林有十池¶
刼灰¶
　漢武穿昆明池悉是灰有方士言此天地刼灰之餘¶
鶴禁¶
　宫闕䟽云白鶴天子所居故曰鶴禁也¶
四寳宫¶
　武帝為七寳床雜寳案厠寳屏列寳帳時謂之四寳¶
　宫¶
<pb:KR3j0179_WYG_009-29b>¶
金戺玉階¶
　明光殿金玊珠璣為簾箔金戺玊階晝夜光明在桂¶
　宫中¶
玉戸¶
　北宫珠簾玉尸如桂宫¶
玊樹¶
　甘泉北有槐今謂玊樹¶
火齊屏¶
<pb:KR3j0179_WYG_009-30a>¶
　温室椒壁桂柱火齊屏鴻羽帳規地以氍毺¶
紫琉璃帳¶
　設紫琉璃帳紫玊為槃如屈龍雜寳飾之¶
玊晶¶
　貯水與氷同千塗國所貢¶
弄田¶
　在未央宫内天子所戲耳¶
柏葉露¶
<pb:KR3j0179_WYG_009-30b>¶
　鄧紹入華山見童子以五綵嚢盛柏葉露¶
含消梨¶
　如玉升落地則破號含消¶
石鯨¶
　昆明池刻石為鯨長三丈雷雨則吼動¶
雙珠¶
　武帝夢魚求去釣池濵得明珠一雙¶
環州¶
<pb:KR3j0179_WYG_009-31a>¶
　金巒觀飾以衆環火精為日黒玊為烏水晶為月青¶
　瑶為兎¶
芸苗¶
　如菖蒲食葉則醉食根則醒¶
藏珠¶
　有鳥如鳯名藏珠鳴翔吐珠¶
烽火樹¶
　珊瑚也夜欲燃¶
<pb:KR3j0179_WYG_009-31b>¶
　　盧氏雜說(盧言/)¶
鵝腿¶
　有舉子以詩投汴帥王智興曰莫有鵝腿子否謂鶴¶
　膝句也¶
凉州幾遍¶
　有别畫者見畫樂部曰此梁州第幾遍召工試之衆指¶
　皆同¶
様與前不同¶
<pb:KR3j0179_WYG_009-32a>¶
　有錦工𨽻官錦坊禄山亂後再尋其舊坊不収曰如¶
　今花様與前者不同遣之¶
筆管從軍行¶
　有人於筆管上刻從軍行人馬毛髪皆備云用䑕牙¶
　筆¶
香煙成樓䑓¶
　罽賔國者煙成樓䑓¶
塗歸¶
<pb:KR3j0179_WYG_009-32b>¶
　詔勑有不便于事者塗歸謂塗却進之¶
削寒温¶
　李徳裕在相位不以顔色假人及南遷或作詩嘲之¶
　内一聫曰目視具僚忘匕筯氣吞同列削寒温¶
蒙惠也愚¶
　唐有人學作别紙或遺其柴答書云蒙惠也愚若干¶
帝王無德政碑¶
　憲宗時中人吐突承瓘為帝立德政碑礱石請文内¶
<pb:KR3j0179_WYG_009-33a>¶
　相李綘奏言大人與天地合其德日月合其明無立¶
　碑紀德之事恐貽笑天下遂止之¶
進士不博刺史¶
　文宗時進士特盛舉子語曰鄉貢進士不愽上州刺¶
　史¶
諸王修事¶
　翰林學士賜食有物若畢羅大而味美謂之諸王修¶
　亊¶
<pb:KR3j0179_WYG_009-33b>¶
　　述異記(任昉/)¶
龍綃宫¶
　水仙織綃處¶
珊瑚市¶
　鬱林郡市珊瑚處¶
女珊瑚¶
　光武時南海獻珊瑚其狀如婦人故名女珊瑚¶
珠市¶
<pb:KR3j0179_WYG_009-34a>¶
　合浦珠市¶
一日十瑞¶
　堯時一日十瑞芻化禾鳳止庭龍負詔厯草生宫禽¶
　五色烏化白神禾生景星出甘露降箑莆生厨¶
龜礎¶
　吴王射堂柱礎皆刻伏龜¶
橘籍¶
　越多橘柚有稅戸名橘籍¶
<pb:KR3j0179_WYG_009-34b>¶
香水溪¶
　吴故宫有香水溪云西子浴處也¶
鏡湖¶
　世傳軒轅于此鑄鏡¶
吐金¶
　鄠杜縣渡口有黄衣人登舟及岸連唾舟中而去視¶
　其唾皆成精金也¶
繭成瓮¶
<pb:KR3j0179_WYG_009-35a>¶
　濟陰有園客種五色香草至蠶時有一女子來以草¶
　食蠶繭成如大瓮女與客皆仙去繭存焉¶
爛柯¶
　信安山有石室王質入其室見童子對棋看之局未¶
　終視其所執伐薪斧柯已爛朽遽歸鄉里已非¶
七尺棗¶
　北方有七尺棗¶
元緒¶
<pb:KR3j0179_WYG_009-35b>¶
　永康縣有人入山得一大龜擕行夜宿古刹中忽聞¶
　桑呼龜曰元緒子死矣龜復呼桑曰子明日亦不免¶
　明日擕龜語張華令取其桑以煑龜即立爛也¶
神鉦¶
　洞庭山有石樓其下有兩石叩之其聲響如鉦因名¶
　神鉦¶
䑕國¶
　西域有䑕國大者有如狗¶
<pb:KR3j0179_WYG_009-36a>¶
仙杏六出¶
　于台獻杏花六出五色號曰仙人杏¶
龍肝瓜¶
　龍肝瓜長一尺生氷谷中¶
水晶宫¶
　闔閭造水晶宫¶
金李¶
　杜陵有李名金李¶
<pb:KR3j0179_WYG_009-36b>¶
縹李¶
　中山縹李大如拳両般色¶
十里香¶
　千年松香聞十里之外¶
木鶴¶
　魯般刻木鶴可飛數百里¶
重錢¶
　苔之别名¶
<pb:KR3j0179_WYG_009-37a>¶
療愁花¶
　萱草别名¶
桃都¶
　桃都山有大桃樹上有天鷄天鷄鳴則人間雞鳴¶
香尉¶
　漢雍仲進南海香拜洛陽尉曰香尉¶
雨金翁¶
　漢翁仲孺居渭川一日天雨金十斛於其家¶
<pb:KR3j0179_WYG_009-37b>¶
繢水¶
　濉渙二水其波文皆五色名章水又名繢水¶
龜厯¶
　堯時得神龜方三尺許背有蝌蚪書記開闢已來事¶
　帝命録之號龜厯¶
　　漢武故事(班固/)¶
李如瓶¶
　李少君言冥海之棗大如𤓰鍾山之李大如瓶¶
<pb:KR3j0179_WYG_009-38a>¶
以速易遲¶
　帝作賦即成相如累日方成帝每歎其妙曰以吾之¶
　速易汝之遲可乎對曰於臣即可未知陛下如何爾¶
　帝亦不責¶
玉杯¶
　帝𦵏後茂陵人持玉杯貨于市吏捕之忽不見而得¶
　其杯乃其隨葬具者霍光問持杯人狀貎頗類帝焉¶
黄眉翁¶
<pb:KR3j0179_WYG_009-38b>¶
　東方朔生三日而父母俱亡或得之而不知其姓以¶
　見時東方始明因以為姓既長常望空中獨語後逰¶
　鴻濛之澤有老母采桑自言朔母一黄眉翁至指朔¶
　曰此吾兒吾却食伏氣三千年一反骨洗髓二千年¶
　一剥皮伐毛吾生已三洗髓五伐毛矣¶
吉雲¶
　朔告帝曰東極有五雲之澤其國有吉慶之事則雲¶
　五色著草木屋室皆如其色¶
<pb:KR3j0179_WYG_009-39a>¶
𤣥霜¶
　仙家上藥帝得之¶
蘭殿¶
　后所居之殿¶
風實雲子¶
　亦仙家藥名¶
鳳舄¶
　七夕王母降履𤣥瓊鳳文之舄¶
<pb:KR3j0179_WYG_009-39b>¶
甲乙帳¶
　帝以琉璃夜光珠雜珍寳為甲帳以次為乙帳甲以¶
　居神乙自居¶
八字眉¶
　宫中皆畵¶
金屋貯阿嬌¶
　景帝問兒欲得婦否曰欲得長公主指其女曰阿嬌¶
　好否帝曰好若得阿嬌當作金屋貯之¶
<pb:KR3j0179_WYG_009-40a>¶
三世不遇¶
　上至郎暑見一郎鬚眉皓白問曰何其老耶對曰臣¶
　姓顔名駟文帝時為郎上曰何不遇耶對曰文帝好¶
　文而臣好武景帝好老而臣尚少陛下好少而臣已¶
　老是以三世不遇¶
靈旗¶
　畫日月斗大吏奉以指所伐國而祈焉¶
青鳥¶
<pb:KR3j0179_WYG_009-40b>¶
　七月七日上于承華殿齋忽見一青鳥從西方來上¶
　問方朔何鳥對曰西王母將降宜洒埽以待之夜漏¶
　七刻王母米降¶
木帝精¶
　王母遣使者致三桃使至而方朔死使曰方朔是木¶
　帝精為嵗星下逰人間非陛下臣也¶
朱鳥牖¶
　朔于朱鳥牖中窺母母曰此兒好作過然原心無他¶
<pb:KR3j0179_WYG_009-41a>¶
　尋當即還¶
甘泉鐘皷¶
　帝𦵏後甘泉宫甞有鐘皷音又見從官鹵簿如天子¶
　儀衛¶
承露盤¶
　上于未央宫作承露盤仙人掌之以取雲表之露和¶
　玊屑飲之求長生¶
　　北里志(孫棨/)¶
<pb:KR3j0179_WYG_009-41b>¶
一鳴先軰¶
　名妓莱児呼趙光逺為一鳴先軰竟不第¶
平康三曲¶
　平康三曲諸妓所居妓之錚錚者多在南曲¶
香獸¶
　新團香獸不禁煙¶
連頭眉¶
　一畫連心細長謂之連頭眉又曰仙娥粧¶
<pb:KR3j0179_WYG_009-42a>¶
　¶
　¶
　¶
　¶
　¶
　¶
　¶
　¶
<pb:KR3j0179_WYG_009-42b>¶
　¶
　¶
　¶
　¶
　¶
　¶
　¶
　紺珠集卷九¶
