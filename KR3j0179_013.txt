# -*- mode: mandoku-view; -*-
#+TITLE: 紺珠集
#+DATE: 2015-08-24 23:26:27.913877
#+PROPERTY: ID KR3j0179
#+PROPERTY: BASEEDITION WYG    
#+PROPERTY: JUAN 卷十三
<pb:KR3j0179_WYG_013-1a>¶
欽定四庫全書¶
　紺珠集卷十三　　　　　宋　朱勝非　撰¶
　　諸集拾遺¶
竹約¶
　説文竹節曰約¶
竹笑¶
　竹得風其體夭屈謂之竹笑¶
芸穀¶
<pb:KR3j0179_WYG_013-1b>¶
　麥¶
足衣¶
　韈¶
珠琲¶
　珠五百枚為琲¶
霜然¶
　月始生之貌¶
不律¶
<pb:KR3j0179_WYG_013-2a>¶
　　秦曰筆呉曰不律燕曰弗楚曰聿¶
愁城¶
　庾信集攻許愁城終不破蕩許愁門終不開閉户欲驅愁愁¶
　　終不肯去潜藏欲避愁愁已知人處¶
煮愁¶
　　何物煑愁得熟燒愁能然¶
愁鬼¶
　特解寛衣帶偏能損面皮謂愁鬼¶
<pb:KR3j0179_WYG_013-2b>¶
萬斛愁¶
　且將一寸心能容萬斛愁¶
眼纈¶
　醉眼纈¶
遊月宮¶
　明皇中秋夜羅公逺擲杖化為銀橋請遊月宮見廣¶
　寒庭女羣仙舞問是何曲曰霓裳羽衣帝記其聲回¶
　遂製其曲舞¶
<pb:KR3j0179_WYG_013-3a>¶
往西凉觀燈¶
　明皇用葉法善術上元夜自上陽宮往西凉府觀燈¶
　以鐡如意質酒而還遣使取之不誣¶
吉光裘¶
　王母遺漢武吉光裘入水火並不濡𤑔¶
九品丹¶
　仙丹九品第四曰碧霞腴¶
解珠佩¶
<pb:KR3j0179_WYG_013-3b>¶
　鄭交甫於漢江遇二女與語解所佩六珠遺交甫已¶
　而不見視其明珠亦亡矣¶
麟脯¶
　漢桓帝時神仙王逺字方平并麻姑降蔡經家食麟¶
　脯姑曰自接侍見東海三為桑田方平曰行復揚塵¶
　矣姑手似鳥爪爬背必佳方平已知乃詰經而鞭既而¶
　曰吾鞭亦不可并得¶
盧杞遇仙¶
<pb:KR3j0179_WYG_013-4a>¶
　杞未第時遇仙嫗曰麻婆以葫蘆如二斗究令杞乘¶
　之騰入霄漢至一處曰水晶宮見太隂夫人問三事¶
　曰公有仙相能居此宮乎能為地仙時時到此乎能¶
　為中國宰相乎公願何事曰願為宰相夫人恨然遣還¶
萬回師¶
　本姓張始生八歲其兄戍西安去家萬里父母念之¶
　師請持書朝去暮回始神異之號曰萬回師¶
木入斗¶
<pb:KR3j0179_WYG_013-4b>¶
　唐乾符中木入南斗術士邊岡以為帝王之兆木在¶
　斗為朱其應在朱全忠也¶
鼓鑄横財¶
　盧懷慎與張説同作相盧忽暴亡夫人崔氏不泣謂¶
　家人曰公命未盡公清亷而説貪説尚存公應不死¶
　已而復生左右以夫人之言告公曰不然適冥間見¶
　數十處為張説鼓鑄横財我豈可同未幾遂卒¶
二韭¶
<pb:KR3j0179_WYG_013-5a>¶
　李崇為儀同性拙儉不肉食其客戲語人曰令公一¶
　食十八品問其數二韭耳¶
陸氏一莊荒¶
　崔羣知舉歸其妻乘間勸令求田羣曰予有美莊三¶
　十所春榜所放三十人是也妻曰君非陸贄門生乎¶
　掌文柄約其子簡不令就試如以君為良田則陸氏¶
　一莊荒矣羣遂無辭可答¶
稜等登¶
<pb:KR3j0179_WYG_013-5b>¶
　故事放榜畢旅謝時宰榜首致辭有丁稜者語吃欲¶
　言稜等登科趨而前連聲曰稜等登竟不成言而¶
　退¶
韓陵石堪語¶
　庾信自南朝至北方愛温子升所作韓陵寺碑或問¶
　信北方何如曰惟韓陵寺一片石堪共語餘不足若¶
　驢鳴狗吠耳¶
㸃鬼簿¶
<pb:KR3j0179_WYG_013-6a>¶
　王楊盧駱齊名人議其疵曰楊好用古人姓名謂之¶
　㸃鬼簿駱好用數對謂之筭博士¶
銀筆¶
　梁湘東王著書筆有三品忠孝以金管德行以銀管¶
　文章以竹管¶
改國字¶
　則天好改新字有言國中或或者惑也乞以武鎮之¶
　乃改為&KR0146;復有言武在囗中與囚何異乃改作圀字¶
<pb:KR3j0179_WYG_013-6b>¶
是勿兒¶
　明皇問黄幡綽是勿兒得人憐對以自家兒可憐時¶
　楊妃以祿山為子肅宗在東宮甚危是勿猶是何也¶
書用疊幅¶
　盧光啓受知於張濬濬出征并汾光啓與書事為疊¶
　幅書用疊幅自此始也¶
把麻¶
　通事舍人宣詔拾遺㸃句至讀時又低聲摘句助之¶
<pb:KR3j0179_WYG_013-7a>¶
　故謂之曰把麻¶
紗籠中人¶
　李相藩未第有僧相曰公是紗籠中人問其故曰㝠¶
　司必立其象以紗籠䕶之後果至台輔也¶
金銀榜¶
　崔紹暴卒復生云見㝠門列榜人間姓名將相列金¶
　榜其次銀榜州縣小官並列長銕榜¶
李遐周詩䜟¶
<pb:KR3j0179_WYG_013-7b>¶
　李遐周有道行天寳中作題䜟禄山之亂曰燕市人皆去¶
　函關馬不歸若逢山下鬼環上繫羅衣妃子小名阿¶
　環¶
上清童子¶
　岑文本避暑山亭有叩門求見者曰上清童子元寳¶
　後驗之乃一古錢¶
臼中炊¶
　張瞻夢炊於臼中占之喪妻臼中炊言無婦也¶
<pb:KR3j0179_WYG_013-8a>¶
成得器¶
　有人自稱成得器從人求酒或繫之乃一破酒瓮¶
茅濛¶
　洞仙傳云茅濛字初成盈之髙祖既昇仙有童謡曰帝¶
　欲學之臘嘉平始皇乃改臘月為嘉平月¶
菜與階齊¶
　名臣傳真宗夢殿下菜苗長與階齊翌日唱名狀元¶
　蔡齊召前視之曰得人矣¶
<pb:KR3j0179_WYG_013-8b>¶
兩火為榮¶
　李畋為國子直講求郡晨登講席諸生見畋巾上兩¶
　焰火起是日報得榮州¶
種眉蓺鬚¶
　談藪李庶無鬚崔諶無眉諶教恕以錐刺頥作數百¶
　孔以好鬚栽之庶曰種眉有效然後蓻鬚¶
騷裔¶
　李賀集杜牧之序曰騷之苗裔理雖不及語或過之¶
<pb:KR3j0179_WYG_013-9a>¶
僕奴命騷¶
　又云逺去筆墨畦徑使且未死少加以理僕奴命騷¶
　可也¶
油壁車¶
　蘇小小歌云油壁車夕相待¶
天廟器¶
　唐兒歌云頭玉磽磽眉刷翠杜郎生得真男子骨¶
　重神寒天廟器一雙瞳人剪秋水¶
<pb:KR3j0179_WYG_013-9b>¶
敲日玻璃聲¶
　秦王飲酒云羲和敲日玻璃聲酒酣喝月使倒行¶
楚腰衛鬢¶
　洛姝詩云楚腰衛鬢四時芳¶
詩作花骨¶
　長鬛張郎三十八天遣裁詩花作骨¶
桂葉眉¶
　注口櫻桃小添眉桂葉濃¶
<pb:KR3j0179_WYG_013-10a>¶
腰龜甃銀¶
　腰龜使甃銀¶
風轄¶
　李義山玉溪集沃雨津脱風轄¶
乳姐¶
　屬之乳姐傅以潼母¶
雲市¶
　風隨雲市¶
<pb:KR3j0179_WYG_013-10b>¶
筆獄¶
　謂以筆為獄¶
字如車軸¶
　黯黑細字如車軸¶
朱居士屩¶
　蜀隱士朱桃椎以草屩為業置路隅人識之曰此朱¶
　居士屩以米易去¶
虬甲¶
<pb:KR3j0179_WYG_013-11a>¶
　陸機詩評潘尼雖不具美亦得虬龍片甲麒麟一毛¶
風鳴瓢¶
　逸士傳許由居箕山有一瓢酌水掛樹風吹瓢鳴以¶
　為煩遂棄之¶
鳩杖¶
　續漢儀賜老人杖杖端刻鳩取其不噎¶
斑衣¶
　列女傳老萊子孝行年七十嘗著五色斑衣為小兒¶
<pb:KR3j0179_WYG_013-11b>¶
　戲庭下以娯其親¶
縮地¶
　壺公教費長房乘竹杖縮地至其家¶
九環帶¶
　隋李德林脩律令訖賜九環帶後進平陳之策文帝¶
　曰俟功成以七寳莊嚴公¶
馮衍三同¶
　劉孝標云予與敬通三同不遇一同剛直二同馮衍¶
<pb:KR3j0179_WYG_013-12a>¶
　有忌妻自操井臼予亦悍室家道坎坷三同也¶
九疑¶
　湘中記九疑山在營道縣北九峯相疑似故以名¶
尺木¶
　獻帝春秋曰龍歇騰翥先階尺木¶
濯枝¶
　風土記謂六月雨也¶
玉契¶
<pb:KR3j0179_WYG_013-12b>¶
　唐崔神慶上言云太子用玉契則天從之¶
龍符¶
　六典太子監國為龍符合驗内外¶
日觀¶
　太山記東南峯名日觀雞一鳴時見日¶
昆脚皆頭¶
　唐逸史杜牧求為小儀小秋皆不遂夢人告曰昆脚¶
　與皆頭辭春不及秋除比部¶
<pb:KR3j0179_WYG_013-13a>¶
牆頭膳部¶
　唐制郎官前行為要後行為閒王上容自侍御史除膳¶
　部或戲之曰有意嫌兵部專心取考功誰知脚蹭蹬¶
　却落省牆東膳部在省東¶
休休莫莫¶
　司空圖作休休亭自號耐辱居士作歌書壁曰休休¶
　莫莫伎倆雖多性靈惡賴是長教閒處著¶
無恙¶
<pb:KR3j0179_WYG_013-13b>¶
　風俗通曰恙毒蟲喜噬人古人草居露宿故相勞曰¶
　必無恙乎¶
草占歲¶
　大戴禮師曠曰歳欲豐甘草先生謂薺也歳欲歉苦草先生¶
　謂葶藶也歳惡則惡草先生惡草謂水藻惡謂澇也嵗旱¶
　則旱草先生謂蒺藜也皆以孟春占之¶
王葉¶
　梁元帝賦月似金波初映空雲如玉葉乍從風¶
<pb:KR3j0179_WYG_013-14a>¶
五木之祥¶
　慕容寳因摴蒱曰若富貴可期願得三盧於是三擲¶
　皆盧人謂五木之祥¶
七入書府¶
　唐徐堅多識典故七入書府¶
結隣¶
　唐李衛公畜硯至多其妙者曰結隣言與緣結為隣¶
瞿所¶
<pb:KR3j0179_WYG_013-14b>¶
　漢武遊上林見一好樹問東方朔此何名對曰善哉¶
　他日樹葉盡落復問之曰名瞿所帝詰之曰凡物長¶
　少大小死生榮悴皆異名豈可同哉¶
花王¶
　歐陽永叔花譜云洛中花極多他必曰某花至牡丹¶
　直曰花俚諺云花王耳¶
鐵瓮¶
　潤州城係孫權築號鐵瓮見杜牧集¶
<pb:KR3j0179_WYG_013-15a>¶
主簿蟲¶
　傳載浙中舊無蝎因北人為潤州金壇主簿用竹筒攜¶
　數十置于公宇土人遂呼主簿蟲¶
青翁¶
　萊州經圖隋世有二人居牢山食松久之肉色與松¶
　同人呼為青翁今山中青翁觀乃故居也¶
聖筍¶
　嶺南諸山谷茅地中生笋甚大籜皆竹而根乃茅也¶
<pb:KR3j0179_WYG_013-15b>¶
　土人食之名聖笋見陳相愚集¶
擘名接脚¶
　唐㑹要貞元中吏部奏艱難以來文籍散失人多罔冒吏¶
　或詐敗分見官謂之擘名承已死者謂之接脚¶
罨畫溪¶
　劉商隱愛義興罨畫溪乃葺居¶
扶桑蠶¶
　四公子記扶桑蠶長七尺卵如燕¶
<pb:KR3j0179_WYG_013-16a>¶
雷耕¶
　投荒錄雷州隂晦之夕土人謂之雷耕田必有開墾¶
　之跡¶
念珠㕔¶
　聞竒錄京兆士曹判按至一百八道因謂之念珠㕔¶
僧孺集¶
　唐張由古謂同僚曰比買得僧孺集同僚應之曰某¶
　亦買得佛袍集¶
<pb:KR3j0179_WYG_013-16b>¶
棘端猴¶
　燕王集巧士有人曰我能棘刺端刻沐猴然王須半¶
　年絶酒色方可見王不能從¶
䕫頭¶
　國史補韓㑹善歌時有四䕫㑹為䕫頭¶
水部不數¶
　唐人語司門水部入省不數¶
琴名¶
<pb:KR3j0179_WYG_013-17a>¶
　傅𤣥琴賦序云齊桓琴曰號鍾楚莊琴曰繞梁相如¶
　琴曰綠綺蔡邕琴曰焦尾¶
五夜¶
　漢儀中黄門持五夜謂自甲夜至戊夜也¶
鴉舅¶
　陸龜䝉詩挑菜云行歇每依鴉舅影挑時頻見鷓鴣¶
　心¶
筠席¶
<pb:KR3j0179_WYG_013-17b>¶
　葛巾筠席避暑詩也¶
䘨衫¶
　漁具總曰笭箵漁服曰䘨衫¶
釣鼇客¶
　張祐謁李紳自稱釣巨鼇客李怒問之曰既解釣鼇¶
　以何為竿曰以虹為竿以何為鈎以月為鈎以何為¶
　餌以短李相公為餌公黙然厚贈之¶
軟脚局¶
<pb:KR3j0179_WYG_013-18a>¶
　郭子儀自同州歸代宗詔大臣就宅作軟脚局人率¶
　二百千¶
眼泉¶
　鮑溶詩即淚也¶
青松宅¶
　(闕/)¶
天倚杵¶
　河圖記百代之後地高天下千代之後天可倚杵¶
<pb:KR3j0179_WYG_013-18b>¶
雲輿¶
　仲長統詩云春雲為輿秋風為駟¶
青士¶
　樊宗師絳守居園記栢曰蒼官竹曰青士¶
文霧武露¶
　春秋佐助期曰文霧沈武露布¶
矞雲¶
　京房易占曰雲二色曰矞瑞雲也¶
<pb:KR3j0179_WYG_013-19a>¶
枰罫¶
　文選注碁局線道曰枰道間方目曰罫古買反¶
蕉旗¶
　古賦蕉旗竹&KR2892;¶
龜鼎¶
　後漢宦者傳鑄神器曰龜鼎¶
三灑¶
　古今輿服志后同蠶禮曰三灑¶
<pb:KR3j0179_WYG_013-19b>¶
墨兵¶
　孫樵謂史書曰墨兵¶
玉科¶
　劇秦美新謂刑法曰金條玉科¶
觴政¶
　説苑謂令酒曰觴政¶
饌玉¶
　駱賓王謂盛饌曰炊金饌玉¶
<pb:KR3j0179_WYG_013-20a>¶
丹若¶
　雜俎榴名¶
日及¶
　廣志木槿名¶
還年¶
　梁肅言却老術曰還年¶
友風¶
　荀卿言雲友風子雨¶
<pb:KR3j0179_WYG_013-20b>¶
黄鸎¶
　詩疏幽州言黄鳥曰黄鸎¶
毛席¶
　漢西域傳注氈曰毛席¶
金烱¶
　司空圖謂鏡曰容成侯金烱又曰壽光先生¶
陽馬¶
　何平叔屋角梁曰陽馬¶
<pb:KR3j0179_WYG_013-21a>¶
欲界仙都¶
　陶𢎞景云山林竒處乃欲界之仙都¶
挈貳¶
　爾雅蜺為挈貳雌曰蜺雄曰虹凡出必雙明虹暗蜺¶
　也¶
河陽一縣花¶
　庾信春賦云河陽一縣併是花金谷從來滿園樹¶
避暑飲¶
<pb:KR3j0179_WYG_013-21b>¶
　魏文帝典論袁紹在河北每遇三伏酣飲云避一時¶
　之暑¶
大宅¶
　枚叔七啓面摠稱曰大宅眉目間曰清揚¶
清矑¶
　揚雄謂目瞳子曰清矑揚眉曰楊衡¶
竹馬鳩車¶
　王元長曰小兒五歳曰鳩車之戲七歳曰竹馬之戲¶
<pb:KR3j0179_WYG_013-22a>¶
氈鄉¶
　劉孝儀謂北狄曰氈鄉¶
壺郎¶
　陸倕賦掌漏官謂之壺郎¶
虎圍¶
　王融謂國子學者曰虎圍¶
角黍¶
　風土記五日以菰葉包黏米謂之角黍¶
<pb:KR3j0179_WYG_013-22b>¶
靈匹¶
　謝惠連七夕詩¶
神鷰¶
　庾肩吾嵗朝詩金箔塗神鷰朱泥印鬼丸¶
禆海¶
　鄒子曰中國者天下八十一分之一耳有禆海環之如¶
　此者九又有大瀛海環之總謂之八極¶
金柝¶
<pb:KR3j0179_WYG_013-23a>¶
　潘岳謂刁斗曰金柝¶
夀原¶
　文選皇后哀榮曰夷體壽原謂陵¶
孤鈎寡餌¶
　選七發弓孤子之鈎以為隱九寡之餌以為釣(音/的)取¶
　孤寡之物以裝琴要有琴聲九寡者九為寡婦也¶
羊腸虎臂¶
　酈道元水經注江中灘名¶
<pb:KR3j0179_WYG_013-23b>¶
服翼¶
　爾雅蝙蝠别名¶
五湖¶
　呉錄五湖者太湖之别名以其周圍五百餘里故名¶
　五湖揚州記曰太湖一名宮亭一名震澤一名洞庭¶
　荆州記曰宮亭即彭澤也一名青草湖以青草山得¶
　名也¶
畧彴¶
<pb:KR3j0179_WYG_013-24a>¶
　爾雅獨木橋也¶
猊糖¶
　後漢顯宗紀注以糖作狻猊形¶
高昌寒食¶
　談苑興國中高昌入貢言其國無厯有唐勅律為開¶
　元九年三月九日寒食至今遵用之¶
木妖¶
　唐天寳間中官節將起宅窮極土木識者曰木妖¶
<pb:KR3j0179_WYG_013-24b>¶
騎詔¶
　長慶集騎詔徵還便殿與對¶
遺扇¶
　㑹稽雜錄朱買臣為㑹稽守自懷章紱至舍亭人不¶
　知也所善錢某見而勞之遺以紈扇後引為上客¶
分香賣履¶
　陸士衡弔魏武序云遺令餘香可分諸夫人舍中無¶
　事可為履組賣也¶
<pb:KR3j0179_WYG_013-25a>¶
九飣盤¶
　唐御㕑進饌用九盤裝飣故也¶
鼔角相¶
　南齊時王敬則少賤相者謂有鼓角相後果為大將¶
公者仁德之政號¶
　孔融立鄭公鄉昔太史公廷尉呉公謁者鄧公四皓¶
　亦稱公是則公者仁德之政號不必三事大夫也¶
金衣鶴¶
<pb:KR3j0179_WYG_013-25b>¶
　李白詩東峯金衣鶴銜飛雲錦書¶
草鍾乳¶
　養生决錄云韭性暖號草鍾乳¶
麥奴¶
　磨室中所浮麥塵也¶
子夜歌¶
　子夜女子名作此歌¶
杯柈舞¶
<pb:KR3j0179_WYG_013-26a>¶
　手接杯盤反履之漢人唯有柈至晉加以杯又公莫¶
　舞者世傳項莊舞劍項伯以袖隔之使不及高祖且¶
　謂莊公莫¶
幻藥¶
　太宗時江南李主獻畫牛晝則嚙草欄外夜則歸欄¶
　中莫曉其理僧賛寧曰此幻藥所畫南海倭國有蚌淚¶
　和色著物晝隱夜見沃焦山有石摩色染物夜隱晝¶
　見事見海外記¶
<pb:KR3j0179_WYG_013-26b>¶
澤鶴¶
　世記羊祜鎮荆州澤中出鶴取以教舞¶
遁甲開山圖¶
　此書述天皇興迹云壽一萬八千歳¶
四乳¶
　春秋元命苞文王體四乳¶
榮光¶
　尚書中候曰堯即位榮光出河¶
<pb:KR3j0179_WYG_013-27a>¶
三皇垂策¶
　陸子曰三皇垂策五帝繁手唐虞鞍轡禹湯馳驟¶
三皇步¶
　白虎通曰三皇步五帝驟三王馳五覇騖¶
品字柴頭¶
　南華僧懷志曰三个柴頭品字煨¶
弓䪅¶
　蔡邕月令章句春社日祀高禖祈子嬪御等皆帶(弓/)¶
<pb:KR3j0179_WYG_013-27b>¶
　韣弓衣取男子之象¶
三署郎¶
　秦初置郎令其屬有三署一曰五官中郎將二曰左¶
　中郎將三曰右中郎將每署又有郎中侍郎西漢因¶
　之唯田蚡少為諸曹郎乃尚書郎其他如馮唐為郎¶
　中署長直不疑盜同舍郎金顔駟三世為郎揚雄為¶
　侍郎鄧通黄頭郎以貲為郎父任為郎之類皆是三¶
　署也¶
<pb:KR3j0179_WYG_013-28a>¶
執虎子¶
　齊職儀漢侍中掌乘輿物䙝器有虎子之屬故世呼¶
　侍中為執虎子¶
銀甲¶
　李義山詩十二學彈箏銀甲不曽缷¶
天臠¶
　嶺表異錄盧鈞鎮南海改蚶子為瓦屋子土人尤重¶
　之呼為天臠炙¶
<pb:KR3j0179_WYG_013-28b>¶
馬頭孃¶
　稽聖集蠶女塜在綿竹縣塑女像被以馬皮謂之馬¶
　頭孃廟¶
雄田¶
　南越志交趾田膏腴號雄田¶
清平官¶
　南詔謂詞臣曰清平官¶
王老¶
<pb:KR3j0179_WYG_013-29a>¶
　西京記唐王元寳富厚以錢文如其名因以錢為王¶
　老¶
野賓¶
　王仁裕畜一猿號野賓¶
狐足囊¶
　桓温獵得狐其足帶絳繒香囊¶
荃蕪香¶
　燕昭王時波弋國貢此香用以薰物腐草則榮枯骨¶
<pb:KR3j0179_WYG_013-29b>¶
　則肉¶
雲程¶
　龍行雨所及曰雲程見獨異志¶
鳴沙¶
　靈州有沙踐之則有聲故曰鳴沙¶
青牛髯奴¶
　宗岱著無鬼論所至禁淫祀後遇鬼曰君絶我血食¶
　以君有青牛髯奴叛亡得相制也數日暴卒¶
<pb:KR3j0179_WYG_013-30a>¶
三爵名¶
　魏文典論劉表貴驕好酒為三爵大曰伯雅受七□¶
　次曰仲雅受五升又次曰季雅受三升¶
三錢舞¶
　王庭凑嘗詣五明道士卜擲卦三錢皆舞見耳目記¶
四法判夢¶
　釋典以四法判夢一曰無明薰習二曰舊職巡遊三¶
　曰四大編増四曰善惡先兆¶
<pb:KR3j0179_WYG_013-30b>¶
西鶼東鯀¶
　謝莊請封禪表曰西鶼東鰈之澤而鄭𤣥注尚書中¶
　候則稱比目魚曰東鯀¶
竿伎¶
　西都記曰緣竿之伎有都盧尋橦跟挂腹旋也¶
暢操¶
　風俗通曰凡琹曲和樂而作謂之暢因憂愁而作者¶
　謂之操今人通呼謂之操即非也¶
<pb:KR3j0179_WYG_013-31a>¶
琴歌操引¶
　古琴曲歌有五如鹿鳴騶虞之類操有十二將歸拘¶
　幽履霜别鵠之類引有八列女伯姬霹靂思歸走馬¶
　之類又有雜曲二十一章如陽春弄連珠弄蠏行清¶
　㸔客清之類¶
便了¶
　蜀郡王子泉買奴名便了立劵書百役¶
步义¶
<pb:KR3j0179_WYG_013-31b>¶
　釋名受矢器也¶
陶隂¶
　劉歆七畧序云古文多誤以見為典以陶為隂¶
十十五五¶
　江淹兎園賦説水鳥云十十五五合復散¶
渇烏¶
　李蘭漏刻記銅為渇烏以引水¶
大王燈¶
<pb:KR3j0179_WYG_013-32a>¶
　江淹燈賦有大王燈庶人燈¶
牢丸¶
　束晳餅賦春饅頭夏薄壯秋起溲冬湯餅四時皆宜¶
　惟牢丸乎¶
錦城¶
　益州記錦城在州之南笮橋東江南岸蜀時錦宮又¶
　號錦里¶
五里香¶
<pb:KR3j0179_WYG_013-32b>¶
　魏文帝書云新城秔熟五里聞香¶
隂威¶
　本草菊名¶
瓜名¶
　陸機瓜賦云其種有黄㼐蜜筩金釵狸首虎蹯𤣥骭素¶
　腕之名¶
相牛經¶
　寗戚相牛經云蘭株欲大謂尾株豐岳欲高謂膝骨¶
<pb:KR3j0179_WYG_013-33a>¶
　垂星欲高謂蹄上肉方柱欲大謂車骨¶
鳳九苞¶
　孔演圖曰鳳有九苞一曰口包命二心合度三耳聰達¶
　四舌屈伸五彩色光六冠距丹七距鋭鈎八音激揚¶
　九腹文户¶
神屋¶
　南越志龜甲名¶
𤣥衣¶
<pb:KR3j0179_WYG_013-33b>¶
　宋元王夢𤣥衣丈夫占之龜也¶
珠品¶
　珠一寸已上謂之大珠珠大而底平如覆釡曰璫珠¶
　次曰走珠次曰滑珠次曰磥砢珠又曰税珠¶
花翁¶
　陸龜蒙郁李賦有花翁之語¶
文如元氣¶
　李義山平淮西碑詩云公之斯文若元氣先時已入¶
<pb:KR3j0179_WYG_013-34a>¶
　人肝脾¶
相鶴經¶
　鶴陽鳥也稟金火之氣以生三年頂赤七年善飛又¶
　七年十二時鳴六十年叢毛生泥不能汚一百六十¶
　年雌雄相視而孕一千六百年不食而胎生仙人之¶
　騏驥也其相以長頸修竦則善鳴龜背鼈腹則能舞¶
　經本浮丘公作王子晉得之藏於嵩山石室中¶
六出公¶
<pb:KR3j0179_WYG_013-34b>¶
　太平廣記謂雪也¶
羊踏菜園¶
　陸雲笑林有人嘗食蔬茹忽食羊肉夢五臟神曰羊¶
　踏破菜園¶
馳道都尉¶
　李知微宿都省夜聞人呼馳道都尉司城主簿者見¶
　數小人入古槐下一穴明日發視乃䑕耳¶
百兩金¶
<pb:KR3j0179_WYG_013-35a>¶
　本草牡丹一名百兩金又名䑕姑¶
鴻頭¶
　芡别名¶
羊負來¶
　蒼耳别名¶
詅癡符¶
　宋景文刀筆云江左有文拙而好刻石者謂之詅癡¶
　符也¶
<pb:KR3j0179_WYG_013-35b>¶
栁條青¶
　摠仙記唐大中末有異人號栁條青一日暴卒既葬¶
　其塜上常有紫氣發視之棺中唯一青杖耳¶
能忍寒¶
　桓譚新論元帝時道士王仲都言能忍寒隆冬袒於昆¶
　明池環以氷侍者狐裘寒戰仲都醺然¶
飛亷神禽¶
　能致風身似鹿頭如爵有角而豹文虵尾漢以名觀¶
<pb:KR3j0179_WYG_013-36a>¶
白虵劍¶
　太上皇有佩刀其銘難識傳高宗伐鬼方時所作上¶
　皇遊沛山中有人歐冶鑄云得公佩刀即成神器尅¶
　定天下星精為輔因問所得上皇曰秦昭王時野人陌¶
　上授予云是殷時靈物劍成上皇得之以授髙祖後¶
　斬白虵¶
高祖鐘¶
　重十二萬斤聲聞百里¶
<pb:KR3j0179_WYG_013-36b>¶
雲丹¶
　以雲母飾於鷁首上五事出三輔黄圖¶
𤣥冥鏡龍¶
　老人姓龍名䕶有小童呼𤣥冥至水心鑄鏡所云老¶
　人解造真龍遂令鏡龍入爐所三日夜鏡已成失龍¶
　䕶𤣥冥所在後明皇祈雨不應令葉法善祠鏡龍於¶
　凝隂殿須臾雲起大雨¶
氷䑕¶
<pb:KR3j0179_WYG_013-37a>¶
　神異經北方有層氷厚百丈有䑕在土中食氷下草¶
　木重萬斤¶
歸色¶
　戰國策蘇秦説秦王書十上不用有歸色歸一讀如¶
　愧¶
美女破舌¶
　荀息引周書云美男破老美女破舌¶
投杼¶
<pb:KR3j0179_WYG_013-37b>¶
　有與曽參同姓名者殺人或以告參母初不信告者¶
　三至母不覺投杼¶
神叢¶
　范雎説秦王曰有人祝神叢曰請與叢博叢勝困我¶
　我勝籍叢三日乃左手為叢投右手自投果勝叢五日而¶
　叢枯今國者王之叢勢其神也其可籍人乎¶
輿瓢¶
　睢又曰百人輿瓢瓢必裂不如一人持之¶
<pb:KR3j0179_WYG_013-38a>¶
畫蛇足¶
　有一巵酒令曰畫蛇先成者飲一人先成持杯曰吾¶
　能為之足後成者曰蛇固無足乃奪其杯¶
一日薦七士¶
　淳于髠一日薦七士於齊王王訝其多髠曰今求柴¶
　胡桔梗於沮澤則累世不得一及之澤黍梁父之隂¶
　則郄車而載矣物各有儔髠賢者之儔也求士如挹¶
　水於河取火於燧將復見之而豈但止七士而已耶¶
<pb:KR3j0179_WYG_013-38b>¶
三當¶
　顔斶辭齊宣王曰斶願晚食以當肉安步以當車無¶
　罪以當貴遂不仕¶
問歳¶
　齊使入趙書未發威后問歳無恙耶民無恙耶王亦¶
　無恙耶使謂所問失次后曰茍無歳何有民茍無民¶
　何有王乎¶
食玉炊桂¶
<pb:KR3j0179_WYG_013-39a>¶
　蘇秦謂楚王曰國之食貴如玉薪貴於桂謁者難見¶
　如鬼見王難見如天帝令臣食玉炊桂因鬼帝不亦難¶
　乎¶
　¶
　¶
　¶
　¶
　¶
<pb:KR3j0179_WYG_013-39b>¶
　¶
　¶
　¶
　¶
　¶
　¶
　¶
　紺珠集卷十三¶
